1
ALCESTA WYLALI ZE SZKOŁY
W szkole zdarzyło się coś strasznego: wylali Alcesta. Stało się to przed południem, na
drugiej pauzie.
Bawiliśmy się wszyscy w „myśliwego”; wiecie, jak to się gra: ten, kto ma piłkę, jest
myśliwym, stara się trafić piłką w drugiego - trafiony beczy i zostaje myśliwym. To jest
bardzo fajne. Nie grali tylko: Gotfryd, który był nieobecny, Ananiasz, który zawsze powtarza
sobie lekcje na pauzach, i Alcest, który zajadał swoją ostatnią przedpołudniową kanapkę.
Alcest zawsze zostawia największą kanapkę - bułkę z dżemem - na drugą pauzę, bo druga
pauza jest trochę dłuższa niż inne. Myśliwym był Euzebiusz, co nie zdarza się często:
ponieważ jest bardzo silny, wszyscy uważają, żeby nie trafić w niego piłką, bo kiedy on
poluje, wali okropnie mocno. Właśnie Euzebiusz wycelował w Kleofasa. Kleofas rzucił się na
ziemię i rękami zasłonił głowę; piłka przeleciała nad nim i pac! - uderzyła w plecy Alcesta,
który upuścił swoją bułkę na ziemię - upadła na tę stronę posmarowaną dżemem. Alcestowi to
się nie podobało; zrobił się czerwony i zaczął krzyczeć; wtedy Rosół - nasz wychowawca -
przybiegł, żeby zobaczyć, co się stało, ale nie spostrzegł bułki, nadepnął na nią, pośliznął się i
o mało nie upadł. Rosół był zdziwiony, cały but miał oblepiony dżemem. A Alcest... to było
straszne! Zaczął wymachiwać rękami i krzyknął:
- Psiakrew, cholera! Nie może pan uważać, gdzie pan stawia nogi! Ślepy pan czy co?!
Był wściekły, że nie wiem, ten Alcest; bo musicie wiedzieć, że z jego śniadaniami nie
ma żartów, szczególnie z tymi kanapkami z drugiej pauzy.
Rosół też był niezadowolony.
- Spójrz mi w oczy - nakazał Alcestowi. - Coś powiedział?
- Powiedziałem, że psiakrew, cholera, nie ma pan prawa chodzić po moich kanapkach!
- krzyknął Alcest.
Wtedy Rosół wziął Alcesta za ramię i wyprowadził z podwórza. Kiedy Rosół szedł,
słychać było płask, płask, przez ten dżem, co miał na bucie.
A potem pan Mouchabiere zadzwonił na koniec pauzy. Pan Mouchabiere to jest nasz
nowy wychowawca, nie mieliśmy dotąd czasu wymyślić dla niego jakiegoś śmiesznego
przezwiska. Weszliśmy do klasy, a Alcesta ciągle jeszcze nie było. Nasza pani była
zdziwiona.
- A gdzie jest Alcest? - zapytała.
2
Właśnie chcieliśmy jej wszyscy odpowiedzieć, kiedy drzwi się otworzyły i wszedł
dyrektor z Alcestem i Rosołem.
- Wstać! - powiedziała pani.
- Siadać! - powiedział dyrektor.
Dyrektor nie miał zadowolonej miny; Rosół też nie, a gruby Alcest był zalany łzami i
pociągał nosem.
- Moje dzieci - powiedział dyrektor - wasz kolega zachował się niezwykle ordynarnie
w stosunku do Ros... do pana Dubon. Nie mogę znaleźć wytłumaczenia dla tego braku
szacunku wobec zwierzchnika i osoby starszej. W związku z tym wasz kolega zostaje
wydalony. Nie pomyślał on, och! na pewno nie pomyślał, o ogromnym bólu, jaki sprawi
swoim rodzicom. A jeśli w przyszłości nie poprawi się - skończy w więzieniu. Taki jest los
nieuków. Niech to posłuży za przykład dla was wszystkich!
I dyrektor kazał Alcestowi zabrać swoje rzeczy. Alcest zrobił to z bekiem, a potem
wyszedł razem z dyrektorem i Rosołem.
Było nam strasznie smutno. Pani też.
- Spróbuję coś zrobić - przyrzekła nam.
Jednak nasza pani potrafi być bardzo fajna!
Kiedy wyszliśmy ze szkoły, zobaczyliśmy Alcesta; czekał na rogu ulicy i jadł
bułeczkę nadziewaną czekoladą. Miał bardzo smutną minę, kiedyśmy się do niego zbliżyli.
- Nie poszedłeś jeszcze do domu? - zapytałem go.
- A nie - odpowiedział Alcest. - Ale muszę iść, bo zaraz będzie obiad. Założę się, że
jak powiem o tym tacie i mamie, nie dadzą mi deseru. Och, co za dzień, jak Boga kocham...
I Alcest poszedł powłócząc nogami i żując wolno swoją bułkę. Miało się prawie
wrażenie, że się zmuszał do jedzenia. Biedny Alcest, bardzośmy go żałowali.
A potem, po południu, zobaczyliśmy mamę Alcesta. Przyszła do szkoły, minę miała
niezadowoloną i trzymała Alcesta za rękę. Weszli do gabinetu dyrektora. Rosół też.
Trochę później - byliśmy już w klasie - wszedł dyrektor z Alcestem, a Alcest
uśmiechał się od ucha do ucha.
- Wstać! - powiedziała pani.
- Siadać! - powiedział dyrektor.
I dyrektor wytłumaczył nam, że postanowił dać Alcestowi jeszcze jedną szansę.
Powiedział, że robi to ze względu na rodziców naszego kolegi, bo się zasmucili, że ich
dziecko może zostać nieukiem i skończyć w więzieniu.
3
- Wasz kolega przeprosił pana Dubon, który był tak dobry, że dał się przeprosić -
powiedział dyrektor. - Mam nadzieję, że wasz kolega będzie wdzięczny za tę pobłażliwość i
że po tej skutecznej lekcji, która posłuży mu za ostrzeżenie, będzie umiał w przyszłości
naprawić dobrym zachowaniem to ciężkie przewinienie, którego dopuścił się dzisiaj. Czy tak?
- No! - odpowiedział Alcest.
Dyrektor spojrzał na niego, otworzył usta, westchnął i wyszedł.
Byliśmy okropnie zadowoleni, zaczęliśmy mówić wszyscy naraz, ale pani uderzyła
linijką w stół i powiedziała:
- Spokój, proszę! Alcest, wróć na miejsce i bądź grzeczny. Kleofas, do tablicy!
Kiedy zadzwoniono na pauzę, zeszliśmy wszyscy, oprócz Kleofasa, który został
ukarany, jak to dzieje się zawsze, kiedy odpowiada. Na podwórzu Alcest jadł kanapkę z
serem, myśmy go wypytywali, jak to było w gabinecie dyrektora, i wtedy przyszedł Rosół.
- No, chłopcy - powiedział - zostawcie kolegę w spokoju; to, co się stało rano, już
minęło. Idźcie się bawić!
I wziął Maksencjusza za ramię, a Maksencjusz potrącił Alcesta i kanapka z serem
upadła na ziemię.
Wtedy Alcest spojrzał na Rosoła, zrobił się cały czerwony, zaczął wymachiwać
rękami i krzyknął:
- Psiakrew, cholera! To nie do wiary! Znowu pan zaczyna! Naprawdę, pan jest
niepoprawny!
4
NOS STRYJKA GENIA

Dzisiaj tata odprowadził mnie po obiedzie do szkoły. Bardzo lubię chodzić z tatą, bo
często daje mi pieniążki, żebym sobie coś kupił. I tym razem tak było. Przechodziliśmy
właśnie koło sklepu z zabawkami i zobaczyłem za szybą nosy z tektury, które się zakłada,
żeby rozśmieszyć innych chłopaków.
- Tato - powiedziałem - kup mi nos!
Tata powiedział, że nie muszę mieć nosa, ale pokazałem mu jeden taki wielki, cały
czerwony, i zawołałem:
- Oj, tato! Kup mi ten, wygląda zupełnie jak nos stryjka Genia!
Stryjcio Genio to brat taty; jest gruby, opowiada kawały i ciągle się śmieje. Nie
przychodzi często, bo jeździ i sprzedaje jakieś towary bardzo daleko - w Lyonie, w Clermont-
Ferrand i w Saint-Etienne. Tata zaczął chichotać.
- To prawda - powiedział - zupełnie nos Genka, tyle że mniejszy. Założę go, gdy tylko
się u nas znowu pokaże.
A potem weszliśmy do sklepu, kupiliśmy nos i ja go założyłem - trzyma się na gumce.
Potem tata go założył, a potem sprzedawczyni i wszyscy przeglądaliśmy się w lustrze i
chichotaliśmy okropnie. Mówcie, co chcecie, ale mój tata jest bardzo fajny!
Przed bramą szkoły tata powiedział mi:
- Tylko bądź grzeczny i uważaj, żebyś nie miał przykrości z powodu nosa Genka.
Przyrzekłem mu to i wszedłem do szkoły.
Na podwórzu stali chłopcy, więc założyłem nos, żeby im pokazać, i wszyscyśmy się
bardzo śmiali.
- Zupełnie jak nos mojej ciotki Klary - powiedział Maksencjusz.
- Nie - sprzeciwiłem się - to jest nos mojego stryjka, tego, co jest sławnym
podróżnikiem.
- Pożyczysz mi nosa? - zapytał Euzebiusza.
- Nie - odpowiedziałem. - Jeśli chcesz mieć nos, to poproś swego taty, niech ci kupi!
- Jeżeli mi go nie pożyczysz, to oberwiesz pięścią po tym twoim nosie! - zagroził
Euzebiusz, ten, co to jest taki silny, i buch! - walnął w nos stryjcia Genia.
 We Francji lekcje odbywają się rano i po południu.
5
Wcale mnie to nie zabolało, ale zląkłem się, żeby nie złamał nosa, więc go schowałem
do kieszeni i kopnąłem Euzebiusza. Tłukliśmy się, koledzy stali i przyglądali się, aż tu
przyleciał Rosół.
- No i co się tu dzieje? - zapytał Rosół.
- To Euzebiusz zaczął - powiedziałem. - Uderzył mnie pięścią i złamał mi nos!
Rosół zrobił wielkie oczy, schylił się, przytknął swoją twarz do mojej i powiedział:
- Pokaż no...
Wyjąłem więc z kieszeni nos stryjka Genia i pokazałem Rosołowi. Nie wiem
dlaczego, ale jak zobaczył ten nos, zrobił się wściekły.
- Spójrz mi w oczy - powiedział Rosół i wyprostował się. - Nie lubię, moje dziecko,
jak się drwi ze mnie. W czwartek przyjdziesz tu posiedzieć. Zrozumiano?
Zacząłem płakać, więc Gotfryd powiedział:
- Pszpana, to nie jego wina!
Rosół popatrzył na Gotfryda, uśmiechnął się i położył mu rękę na ramieniu.
- To ładnie, mój drogi, że się przyznajesz, żeby ochronić kolegę.
- E, tam - powiedział Gotfryd. - To nie jego wina, tylko Euzebiusza.
Rosół zrobił się czerwony, otworzył kilka razy usta, żeby coś powiedzieć, a potem
wlepił jedną odsiadkę Euzebiuszowi, jedną Gotfrydowi i jeszcze jedną Kleofasowi za to, że
się śmiał. I poszedł dzwonić na lekcję.
W klasie nasza pani zaczęła nam opowiadać o czasach, kiedy we Francji było pełno
Galów. Alcest, który siedzi ze mną, zapytał, czy nos stryjcia Genia jest naprawdę złamany.
Powiedziałem mu, że nie, że jest tylko trochę spłaszczony na czubku, i wyjąłem go z kieszeni,
żeby zobaczyć, czy można go naprawić. I wyszło fajnie, bo kiedy wypchnąłem palcem nos od
środka, zrobił się taki, jak przedtem. Ucieszyłem się bardzo.
- Załóż go, chcę zobaczyć - powiedział Alcest.
Schowałem się pod pulpit i założyłem nos. Alcest popatrzył i powiedział.
- Fajno. Ładny.
- Mikołaj! Powtórz, co mówiłam! - krzyknęła pani. Przestraszyłem się.
Wysunąłem zaraz głowę spod ławki i chciało mi się płakać, bo nie wiedziałem, co
pani powiedziała, a ona nie lubi, kiedy się nie uważa. Pani patrzyła na mnie, a oczy miała
takie okrągłe, jak Rosół.
- Ależ... co ty masz na twarzy? - spytała.
- To jest nos. Tata mi go kupił - wyjaśniłem płacząc.
6
Panią to zgniewało i zaczęła krzyczeć, i powiedziała, że nie lubi błaznów i że jeśli
będę dalej taki, to mnie wyrzucą ze szkoły i zostanę nieukiem, i przyniosę wstyd moim
rodzicom. A potem rozkazała:
- Daj mi ten nos!
Więc podszedłem płacząc, położyłem nos na stoliku, a pani powiedziała, że go
zabiera, i kazała mi odmieniać zdanie: „Nie powinienem przynosić tekturowych nosów na
lekcje historii, żeby błaznować i przeszkadzać kolegom”.
Kiedy wróciłem do domu, mama popatrzyła na mnie i zapytała:
- Co ci jest, Mikołajku? Taki jesteś bledziutki.
Więc zacząłem płakać i tłumaczyć, że Rosół kazał mi przyjść w czwartek, bo
wyciągnąłem nos stryjcia Genia z kieszeni, i że to była wina Euzebiusza, który rozpłaszczył
czubek nosa stryjcia Genia, i że w klasie pani kazała mi odmieniać takie długie zdanie, a
wszystko przez nos stryjcia Genia, który mi zabrała.
Mama popatrzyła na mnie bardzo zdziwiona, a potem położyła mi rękę na czole i
powiedziała, że powinienem się położyć i trochę sobie odpocząć.
A potem, kiedy tata wrócił z biura, mama powiedziała mu:
- Dobrze, żeś już przyszedł, jestem bardzo niespokojna. Mały wrócił ze szkoły
strasznie zdenerwowany. Zastanawiam się, czy nie powinniśmy wezwać lekarza.
- No tak! - powiedział tata. - Wiedziałem, że tak będzie! A uprzedzałem go! Założę
się, że ta gapa napytała sobie biedy przez nos Eugeniusza!
Wszyscyśmy się okropnie przestraszyli, bo mamie zrobiło się niedobrze i musieliśmy
wołać doktora.
7
ZEGAREK
Wczoraj wieczorem, kiedy wróciłem ze szkoły, przyszedł listonosz i przyniósł dla
mnie paczkę. To był prezent od babci. Fantastyczny prezent! Nigdy nie zgadniecie, co to
było: zegarek na rękę! Moja babcia jest bardzo fajna i mój zegarek też, i chłopakom oko
zbieleje.
Taty nie było w domu, bo tego wieczora jadł kolację z panami z biura, i mama
pokazała mi, co trzeba robić, żeby zegarek chodził, i zapięła mi go na ręce. Na szczęście już
umiem odczytać godzinę, nie tak jak w zeszłym roku, kiedy byłem mały. Musiałbym co
chwila pytać ludzi, która jest godzina na moim zegarku, co nie byłoby wcale takie wygodne.
Mój zegarek przez to jest jeszcze taki fajny, że ma dużą wskazówkę, która kręci się szybciej
niż dwie mniejsze - na tamte trzeba długo i uważnie patrzeć, żeby zauważyć, że i one się
poruszają. Zapytałem mamy, do czego służy duża wskazówka, a mama powiedziała, że to
bardzo praktyczne, bo wiadomo, kiedy wyjmować z wody jajka, żeby były na miękko.
Szkoda, że o 7.32, kiedy usiedliśmy do stołu, mama i ja, nie było jajek na miękko.
Jadłem i cały czas patrzyłem na mój zegarek i mama powiedziała, żebym się pospieszył, bo
zupa ostygnie; skończyłem więc zupę, a duża wskazówka przez ten czas obróciła się na
zegarku dwa razy i jeszcze kawałek. O 7.51 mama przyniosła fajne ciasto, które zostało z
obiadu. Wstaliśmy od stołu o 7.58. Mama pozwoliła mi pobawić się trochę - przykładałem
ucho do zegarka, żeby usłyszeć tik-tak; a potem o 8.15 mama powiedziała, żebym poszedł
spać. Byłem taki zadowolony, jak wtedy, kiedy dostałem wieczne pióro, które wszędzie
robiło plamy. Chciałem spać z zegarkiem na ręku, ale mama powiedziała, że to nie jest dobre
dla zegarka, położyłem go więc na nocnym stoliku, tak że mogłem go widzieć, kiedy leżałem
na boku, i mama zgasiła światło o 8.38. I stało się coś fantastycznego! Bo cyferki i
wskazówka mojego zegarka - tak jest: i cyferki, i wskazówka - świeciły w ciemności! Nawet
gdybym chciał ugotować jajka na miękko, nie musiałbym zapalać światła. Nie chciało mi się
spać, cały czas patrzyłem na zegarek, no i usłyszałem, jak otworzyły się drzwi wejściowe: to
wracał tata. Ucieszyłem się bardzo, że pokażę mu zegarek od babci. Wstałem, włożyłem
zegarek na rękę i wyszedłem na korytarz.
Zobaczyłem, jak tata wchodzi po schodkach na palcach.
- Tato! - krzyknąłem. - Zobacz, jaki piękny zegarek dostałem od babci!
Tata był bardzo zdziwiony, tak zdziwiony, że o mało co nie spadł ze schodów.
- Pst, Mikołajku, pst - powiedział. - Obudzisz mamę.
8
Światło zapaliło się i zobaczyliśmy mamę wchodzącą do pokoju.
- Mama obudziła się - powiedziała mama do taty.
Minę miała niezadowoloną, a potem spytała taty, czy o tej godzinie wraca się z
oficjalnej kolacji.
- No cóż - powiedział tata - nie jest jeszcze tak późno.
- Jest 11.58 - powiedziałem strasznie dumny, bo bardzo lubię pomagać we wszystkim
mojemu tacie i mojej mamie.
- Twoja matka ma zawsze doskonałe pomysły, jeśli chodzi o prezenty - odezwał się
tata do mamy.
- Doskonały moment, żeby mówić o mojej matce, szczególnie przy małym -
odpowiedziała mama i widać było, że nie żartuje; a potem kazała mi się położyć.
- Idź, kochaneczku - powiedziała - i prędko spatuchny.
Wróciłem do pokoju, słyszałem, jak tata i mama jeszcze trochę sobie porozmawiali, i
zacząłem zasypiać o 12.14.
Obudziłem się o 5.07. Robiło się jasno, a szkoda, bo cyferki mojego zegarka już mniej
świeciły. Nie musiałem od razu wstawać, bo nie było tego dnia lekcji, ale powiedziałem
sobie, że mogę pomóc mojemu tacie, który narzeka, że jego szef narzeka, że tata się spóźnia
do biura. Poczekałem jeszcze do 5.12, poszedłem do pokoju taty i mamy i krzyknąłem:
- Tato! Już rano! Spóźnisz się do biura!
Tata wyglądał na bardzo zdziwionego, ale to nie było takie niebezpieczne, jak
przedtem na schodach, bo leżał w łóżku i nie mógł spaść. Ale miał taką dziwną minę, jakby
spadł. Mama też się obudziła od razu.
- Co się stało? Co się stało? - zapytała.
- Och, to tylko ten zegarek - powiedział tata. - Zdaje się, że już świta.
- Tak - powiedziałem - jest 5.15 i przesuwa się na szesnaście.
- Brawo - powiedziała mama. - A teraz wracaj do łóżka, obudziliśmy się już.
Poszedłem się położyć, ale musiałem wracać trzy razy - o 5.47, o 6.18 i 7.02 - zanim
tata i mama wreszcie wstali.
Zasiedliśmy do pierwszego śniadania i tata krzyknął do mamy:
- Pospiesz się, kochanie, z tą kawą, bo się spóźnię! Czekam już pięć minut.
- Osiem - powiedziałem, a mama weszła i spojrzała na mnie jakoś dziwnie.
Kiedy nalewała kawę do filiżanek, rozlała trochę na ceratę, bo jej drżała ręka; mam
nadzieję, że mama nie jest chora.
- Wrócę wcześnie na obiad - powiedział tata. - Wchodząc odfajkuję godzinę.
9
Zapytałem mamy, co to znaczy „odfajkować”, ale powiedziała, że to nie moja rzecz i
żebym poszedł się bawić na dworze. Pierwszy raz żałowałem, że nie ma lekcji, bo chciałem,
żeby koledzy zobaczyli mój zegarek. Jedyny, który przyszedł raz do szkoły z zegarkiem, to
był Gotfryd. Miał zegarek swego taty, duży zegarek z podwójną kopertą i łańcuszkiem. Ten
zegarek taty Gotfryda był bardzo fajny, ale zdaje się, że Gotfryd wziął go bez pozwolenia i
miał masę przykrości, i potem już nigdy nie widzieliśmy tego zegarka. Gotfryd dostał takie
lanie, że mało brakowało - powiedział nam - żebyśmy już i jego nigdy nie zobaczyli.
Poszedłem do Alcesta, mojego kolegi, który mieszka bardzo blisko. Wiedziałem, że
on wcześnie wstaje, bo długo siedzi przy śniadaniu.
- Alcest! - zawołałem przed jego domem. - Alcest! Chodź, zobacz, co ja mam!
Alcest wyszedł z jednym rogalem w ręku, a z drugim w ustach.
- Mam zegarek - powiedziałem Alcestowi i podniosłem rękę na wysokość czubka
rogala, który mu wystawał z ust. Alcest spojrzał trochę zezem, przełknął i powiedział:
- Wcale nie taki fajny.
- Dobrze chodzi, ma wskazówkę od jajek na miękko i świeci w nocy - wyjaśniłem.
- A jaki jest w środku? - zapytał Alcest.
O tym nie pomyślałem, żeby zajrzeć do środka.
- Zaczekaj - powiedział Alcest i poleciał do domu. Wyszedł z nowym rogalem i ze
scyzorykiem.
- Daj zegarek - powiedział - otworzę go scyzorykiem. Wiem, jak się to robi,
otwierałem już zegarek mego taty.
Podałem zegarek Alcestowi, który zaczął coś przy nim dłubać scyzorykiem. Bałem
się, że mi popsuje zegarek, więc powiedziałem:
- Oddaj zegarek.
Ale Alcest nie chciał, pokazał mi język i dalej próbował otworzyć zegarek. Wtedy
chciałem odebrać mu go z ręki i scyzoryk ześlizgnął się na palec Alcesta. Alcest krzyknął,
zegarek się otworzył i upadł na ziemię o 9.10. Ciągle była 9.10, kiedy wróciłem z płaczem do
domu. Zegarek przestał chodzić. Mama mnie objęła i powiedziała, że tata go naprawi.
Kiedy tata wrócił na obiad, mama dała mu zegarek. Tata pokręcił małą śrubką,
popatrzył na mamę, popatrzył na zegarek, popatrzył na mnie i powiedział:
- Posłuchaj, Mikołajku, tego zegarka nie da się już naprawić. Ale i tak możesz się nim
bawić. Będzie tak samo ładnie wyglądał na twojej ręce. I nic mu się już nigdy nie stanie.
Minę miał tata zadowoloną, mama też miała zadowoloną minę, więc i ja byłem
zadowolony.
10
Mój zegarek wskazuje teraz zawsze czwartą godzinę: to jest dobra godzina, godzina
bułeczek z czekoladą, a w nocy cyferki świecą tak samo, jak przedtem.
To naprawdę fajny prezent, ten prezent od babci!
11
DRUKUJEMY GAZETĘ
Maksencjusz pokazał nam na pauzie prezent, który dostał od swojej chrzestnej mamy:
drukarnię. To takie pudełko, gdzie jest pełno literek z gumy; bierze się te literki szczypcami i
można układać wszystkie słowa, jakie się chce. Potem przyciska się je do poduszeczki z
tuszem, takiej samej, jaką mają na poczcie, potem do papieru i wychodzą słowa drukowane
jest w gazecie, którą czyta tata, i tata zawsze krzyczy, bo mama zabiera mu strony, gdzie są
suknie, reklamy i przepisy, jak gotować. Bardzo fajna jest ta drukarnia Maksencjusza!
Maksencjusz pokazał nam, co już wydrukował. Wyciągnął z kieszeni trzy kartki,
zapisane na wszystkie strony jego imieniem ,,Maksencjusz”.
- To dużo lepiej, niż jak się pisze piórem - powiedział nam Maksencjusz, i tak jest
naprawdę.
- Chłopaki - powiedział Rufus - a gdyby tak drukować gazetę?
To był dopiero pomysł na medal i wszyscy powiedzieli, że tak, nawet Ananiasz, który
jest pieszczoszkiem naszej pani i nigdy nie bawi się z nami na przerwach, bo powtarza sobie
lekcje. Całkiem jest pomylony, ten Ananiasz.
- A jak go nazwiemy, ten dziennik? - zapytałem.
No i nie mogliśmy się pogodzić. Jedni chcieli go nazwać „Postrach”, inni
„Triumfator”, jeszcze inni „Wspaniały” albo „Nieustraszony”. Maksencjusz chciał, żeby go
nazwać „Maksencjusz”, i obraził się, gdy Alcest mu powiedział, że to idiotyczna nazwa i że
on wolałby, żeby gazeta nazywała się „Smakowita”, bo tak jest na szyldzie wędliniarni obok
jego domu. Zdecydowaliśmy, że nazwę wymyślimy później.
- A co będziemy pisać w tej gazecie? - zapytał Kleofas.
- To samo, co w prawdziwych gazetach - powiedział Gotfryd. - Będzie dużo
wiadomości, fotografii, rysunków, historii pełnych złodziei i trupów i kursy giełdowe.
Nie wiedzieliśmy, co to takiego, te kursy giełdowe. Więc Gotfryd wytłumaczył nam,
że to cała masa cyferek napisanych drobniutko i że to właśnie najbardziej interesuje jego tatę.
Ale Gotfrydowi nie można wierzyć, kiedy coś opowiada: to straszny kłamczuch i
plecie byle co.
- Fotografii - powiedział Maksencjusz - nie mogę drukować. W mojej drukarni są
tylko litery.
- Ale można robić rysunki - powiedziałem. - Ja umiem narysować zamek i ludzi, co
idą do ataku, sterówce i samoloty, jak rzucają bomby.
12
- A ja umiem narysować mapę Francji ze wszystkimi departamentami - powiedział
Ananiasz.
- Ja raz narysowałem moją mamę, jak zakręca sobie papiloty - powiedział Kleofas. -
Ale mama podarła kartkę, chociaż tata bardzo się śmiał, jak to zobaczył.
- To wszystko pięknie - powiedział Maksencjusz - ale jak wszędzie powsadzacie te
swoje głupie rysunki, w gazecie nie będzie miejsca na ciekawe rzeczy.
Zapytałem, czy Maksencjusz chce oberwać, ale Joachim powiedział, że Maksencjusz
ma rację i że on, Joachim, ma wypracowanie o wiośnie, z którego dostał dostatecznie, i że to
byłoby fajne do drukowania, i że w tym wypracowaniu napisał o kwiatach i ptakach, które
śpiewają „tiu-tiu-tiu”.
- Myślisz, że będziemy psuć litery, żeby drukować twoje „tiu-tiu-tiu”, co? - zapytał
Rufus i zaczęli się bić.
- Ja - powiedział Ananiasz - mogę układać zadania; poprosimy ludzi, żeby przysyłali
rozwiązania. Moglibyśmy stawiać im stopnie.
Zaczęliśmy się z niego nabijać, a wtedy Ananiasz się rozbeczał, powiedział, że
jesteśmy wstrętni, że ciągle go wyśmiewamy, że się poskarży pani, że wszyscy będziemy
ukarani, że on już nigdy nic nie powie i że gorzko tego pożałujemy. Trudno było się dogadać:
Joachim i Rufus bili się, Ananiasz płakał. Nie tak to łatwo drukować gazetę z kolegami!
- A co będziemy robić z gazetą, jak już ją wydrukujemy? - zapytał Euzebiusz.
- Też pytanie! - powiedział Maksencjusz. - Będziemy ją sprzedawać. Po to są gazety:
sprzedaje się je, człowiek się robi strasznie bogaty i może sobie kupić masę rzeczy.
- A komu się sprzedaje? - zapytałem.
- Ludziom - powiedział Alcest - na ulicy.. Biegnie się i krzyczy: „Dodatek
nadzwyczajny!” i wszyscy dają po pięć centymów.
- Będziemy mieli tylko jedną gazetę - powiedział Kleofas - więc nie będzie znowu tak
dużo tych pieniędzy.
- No to sprzedam ją bardzo drogo - powiedział Alcest.
- Dlaczego właśnie ty? Ja będę sprzedawał! - powiedział Kleofas. - Przede wszystkim
ty zawsze masz pełno tłuszczu na rękach, zatłuścisz gazetę i nikt jej nie zechce kupić.
- Zaraz ci pokażę, czy mam pełno tłuszczu na rękach - powiedział Alcest i przyłożył je
do twarzy Kleofasa.
Zdziwiłem się nawet, bo zazwyczaj Alcest nie lubi się bić na pauzie - to mu
przeszkadza w jedzeniu. Ale teraz Alcest był zły i Rufus i Joachim odsunęli się trochę, żeby
13
zostawić więcej miejsca Alcestowi i Kleofasowi, żeby mogli się bić. Ale to prawda, że Alcest
ma pełno tłuszczu na rękach. Kiedy człowiek się z nim wita, ręce się ślizgają.
- No to załatwione - powiedział Maksencjusz. - Ja będę dyrektorem gazety.
- Dlaczego ty, na ten przykład? - zapytał Euzebiusz.
- Bo drukarnia jest moja, dlatego! - powiedział Maksencjusz.
- Chwileczkę! - krzyknął Rufus, który się właśnie przybliżył. - To był mój pomysł z tą
gazetą, ja będę dyrektorem.
- To tak? - powiedział Joachim. - Zostawiasz mnie na lodzie? Mieliśmy się bić! Ale z
ciebie kolega!
- Dosyć już oberwałeś - powiedział Rufus, któremu leciała krew w nosa.
- Żartujesz chyba - powiedział Joachim, który był cały podrapany, i znowu zaczęli się
bić, a obok nich bili się Alcest z Kleofasem.
- Powtórz tylko, że jestem zatłuszczony! - krzyczał Alcest.
- Jesteś zatłuszczony! Jesteś zatłuszczony! Jesteś zatłuszczony! - krzyczał Kleofas.
- Jeżeli nie chcesz dostać pięścią w nos - powiedział Euzebiusz - to żebyś wiedział,
Maksencjuszu, że ja jestem dyrektorem!
- Myślisz, że się ciebie boję? - zapytał Maksencjusz.
Ja myślę jednak, że się bał, bo mówiąc to wycofał się małymi kroczkami, a wtedy
Euzebiusz pchnął go i drukarnia z wszystkimi literami poleciała na ziemię. Maksencjusz
zrobił się cały czerwony i rzucił się na Euzebiusza. Próbowałem pozbierać litery, ale
Maksencjusz nadepnął mi na rękę, więc kiedy Euzebiusz usunął się trochę, walnąłem
Maksencjusza, a potem Rosół przyszedł i rozdzielił nas. I skończyła się zabawa, bo zabrał
nam drukarnię, powiedział, że wszyscy jesteśmy dobre gagatki, wlepił nam odsiadkę, a potem
poszedł zadzwonić na lekcję i zaniósł Ananiasza do gabinetu lekarskiego, bo Ananiasz się
rozchorował. Miał pełne ręce roboty ten nasz Rosół.
Nie będziemy drukować gazety: Rosół nie chce nam zwrócić drukarni przed letnimi
wakacjami. Nie szkodzi, bo i tak nie mielibyśmy nic do opowiedzenia w gazecie.
Nic się przecież u nas nie dzieje.
14
RÓŻOWY WAZON Z SALONU
Byłem w domu i bawiłem się piłką, gdy nagle trach! - zbiłem różowy wazon w
salonie. Mama przybiegła zaraz, a ja zacząłem płakać.
- Mikołaju - powiedziała mama. - Wiesz dobrze, że nie wolno ci się bawić piłką w
mieszkaniu! Spójrz, co zrobiłeś: stłukłeś różowy wazon z salonu! A twój ojciec tak go lubił.
Jak tylko wróci do domu, przyznasz się do wszystkiego. Ukarze cię i będzie to dla ciebie
dobra nauczka!
Mama pozbierała kawałki wazonu, które leżały na dywanie, i poszła do kuchni. Ja
płakałem dalej, bo wiedziałem, że tata zrobi całą historię o ten wazon.
Tata wrócił z biura, usiadł w fotelu, rozłożył gazetę i zabrał się do czytania. Mama
zawołała mnie do kuchni i zapytała:
- No jak? Powiedziałeś tacie, co zrobiłeś?
- Ja... ja wcale nie chcę mu powiedzieć - odparłem i rozbeczałem się na dobre.
- No, Mikołaju, wiesz, że tego nie lubię - powiedziała mama.- W życiu trzeba mieć od
wagę. Jesteś już dużym chłopcem, idź zaraz do salonu i powiedz wszystko tacie!
Nie ma co: ile razy mi mówią, że jestem dużym chłopcem, wynikają dla mnie z tego
jakieś nieprzyjemności. Ale widzę, że mama nie żartuje, idę więc do salonu.
- Tato... - zacząłem.
- Hmm? - mruknął tata i dalej czytał gazetę.
- Stłukłem różowy wazon z salonu - powiedziałem prędziutko i czułem, jak mi w
gardle rośnie ogromna kula.
- Hmm? - mruknął tata. - To bardzo dobrze, kochanie, idź się bawić.
Wróciłem do kuchni okropnie zadowolony, a mama mnie pyta:
- Mówiłeś z tatą?
- Tak, mamo - odpowiedziałem.
- I co ci powiedział? - zapytała mama.
- Powiedział, że to bardzo dobrze, kochanie, i żebym poszedł się bawić.
To się jakoś nie spodobało mamie.
- No, wiecie! - powiedziała i zaraz poszła do salonu. - A więc to tak - zaczęła. - W ten
sposób wychowujesz małego?
Tata podniósł głowę znad gazety, minę miał bardzo zdziwioną.
- O czym ty mówisz? - zapytał.
15
- Proszę cię bardzo, nie udawaj niewiniątka - powiedziała mama. - Ty, oczywiście,
wolisz sobie spokojnie czytać gazetę, a ja go mam trzymać w ryzach, tak?
- Tak jest - powiedział tata. - Chciałbym móc spokojnie poczytać gazetę, ale widzę, że
w tym domu to jest zupełnie niemożliwe!
- No pewnie! Jaśnie pan lubi sobie żyć wygodnie! Miękkie pantofle, gazeta, a na mnie
niech spada cała czarna robota! - krzyknęła mama. - A potem będziesz ogromnie zdziwiony,
że twój syn stał się wykolejeńcem!
- Cóż więc mam robić według ciebie?! - krzyknął tata. - Bić dzieciaka zaraz po
przyjściu do domu?
- Uchylasz się od odpowiedzialności - powiedziała mama. - Rodzina cię zupełnie nie
obchodzi.
- Dobre sobie! - krzyknął tata. - Mnie nie obchodzi rodzina, mnie! Haruję jak wariat,
znoszę humory starego, odmawiam sobie wszystkich przyjemności, żeby tobie i Mikołajowi
niczego nie brakowało.
- Prosiłam cię już, żebyś nie mówił o pieniądzach przy małym - powiedziała mama.
- Zwariować można w tym domu! - krzyknął tata. - Ale to się zmieni! Jak Boga
kocham, to się zmieni! I to wkrótce!
- Moja matka uprzedzała mnie - powiedziała mama. - Powinnam była jej słuchać!
- A! Twoja matka! Właśnie się dziwiłem, że jeszcze nie było o niej mowy - powiedział
tata.
- Moją matkę zostaw w spokoju! - krzyknęła mama. - Zabraniam ci mówić o mojej
matce!
- Przecież to nie ja... - bronił się tata i właśnie ktoś zadzwonił do drzwi.
Był to pan Bledurt, nasz sąsiad.
- Przyszedłem zapytać, czy nie zagrałbyś partyjki warcabów - zwrócił się do taty.
- Przyszedł pan w samą porę, panie Bledurt - powiedziała mama. - Osądzi pan
sytuację. Czy nie uważa pan, że ojciec powinien brać czynny udział w wychowaniu swego
syna?
- Co on może o tym wiedzieć? - wtrącił tata. - Nie ma przecież dzieci.
- To co z tego? - zaperzyła się mama. - Dentystów nigdy nie bolą zęby, co wcale im
nie przeszkadza być dentystami.
- Skąd znów wzięłaś tę historyjkę, że dentystów nigdy nie bolą zęby? - zapytał tata. -
Koń by się uśmiał! I zaczął się śmiać.
16
- Widzi pan, sam pan widzi, panie Bledurt! Drwi sobie ze mnie! - krzyknęła mama. -
Zamiast zająć się własnym synem sili się na dowcipy. Co pan o tym myśli, panie Bledurt?
- Myślę, że z warcabów nici - powiedział pan Bledurt. - Pójdę już sobie.
- O, co to, to nie! - zaprotestowała mama. - Uparł się pan, żeby wtrącić swoje trzy
grosze, to teraz zostanie pan do końca.
- Nie ma mowy - powiedział tata. - Ten idiota nie ma tu nic do roboty! Nikt go tu nie
prosił. Niech wraca, skąd przyszedł!
- Niechże pani posłucha... - zaczął pan Bledurt.
- Och, wy mężczyźni, wszyscyście jednakowi! - powiedziała mama. - Popieracie się
wzajemnie. A poza tym lepiej by pan zrobił, gdyby pan siedział w domu, zamiast
podsłuchiwać pod drzwiami sąsiadów!
- No, to zagramy któregoś innego dnia - powiedział pan Bledurt. - Do widzenia. Do
zobaczenia, Mikołaju!
I pan Bledurt poszedł.
Nie lubię, kiedy tata i mama sprzeczają się, ale za to strasznie lubię, kiedy się godzą. I
tym razem tak się stało. Mama zaczęła płakać, więc tata miał niewyraźną minę i powiedział:
„No już dobrze, już dobrze”, a potem pocałował mamę i powiedział, że jest brutal, a mama
powiedziała, że nie miała racji, a tata powiedział, że nie, że to on nie miał racji, i zaczęli
żartować, i pocałowali się, i mnie pocałowali, i powiedzieli, że to było wszystko na żarty, a
mama powiedziała, że usmaży frytki.
Kolacja była fajna i wszyscy się okropnie śmiali, a potem tata powiedział:
- Wiesz, kochanie, myślę, że byliśmy trochę niesprawiedliwi wobec tego poczciwego
Bledurta. Zatelefonuję do niego, żeby przyszedł na kawę i na partyjkę.
Pan Bledurt przyszedł, ale był trochę niespokojny.
- Nie będziecie się aby kłócić? - zapytał.
A tata i mama zaczęli żartować, wzięli go pod ręce i zaprowadzili do salonu. Tata
rozstawił szachownicę na małym stoliku, mama przyniosła filiżanki, a ja dostałem kostkę
cukru umoczoną w czarnej kawie.
A potem tata podniósł głowę z bardzo zdziwioną miną i zapytał:
- A to co? Gdzie się podział różowy wazon z salonu?
17
NA NASTĘPNEJ PAUZIE - BIJEMY SIĘ
- Jesteś kłamczuch - powiedziałem Golfrydowi.
- Powtórz tylko - odpowiedział Gotfryd.
- Jesteś kłamczuch - powtórzyłem.
- Ach, tak? - zapytał.
- Tak - odpowiedziałem i dzwonek zadzwonił na koniec pauzy.
- Dobrze - powiedział Gotfryd, kiedy ustawialiśmy się w szeregu. - Na następnej
pauzie - bijemy się.
- Zgoda - powiedziałem, bo jeśli chodzi o te rzeczy, nie trzeba mi ich dwa razy
powtarzać; no bo co, w końcu, doprawdy!
- Spokój tam w szeregach! - krzyknął Rosół, a z nim nie ma żartów.
Następna lekcja to była geografia. Alcest, który siedzi na jednej ławce ze mną,
powiedział, że na pauzie, kiedy się będę bił z Gotfrydem, potrzyma mi marynarkę, i
powiedział jeszcze, żeby uderzać w brodę, tak jak to robią bokserzy w telewizji.
- Nie - powiedział Euzebiusz, który siedzi za nami. - Uderzać trzeba w nos; walisz w
niego - trach! - i wygrałeś.
- Nie wiesz, a gadasz - powiedział Rufus, który siedzi z Euzebiuszem. - Najlepszy
sposób na Gotfryda to bić po twarzy.
- Widziałeś kiedy, żeby bokserzy bili się po twarzach, idioto? - zapytał Maksencjusz,
który siedzi niedaleko i który posłał kartkę Joachimowi, bo Joachim chciał wiedzieć, o co
chodzi, a ze swojej ławki nie mógł słyszeć, co mówimy.
Głupio to wyszło, bo kartka doszła do Ananiasza, a to jest pieszczoszek naszej pani;
Ananiasz podniósł rękę i powiedział:
- Proszę pani, dostałem kartkę!
Pani zrobiła srogą minę i kazała Ananiaszowi przynieść kartkę. Ananiasz podszedł
okropnie dumny.
Pani przeczytała kartkę i powiedziała:
- Czytam tutaj, że dwóch spośród was będzie się biło na pauzie. Nie wiem, o co
chodzi, nie chcę wiedzieć. Ale uprzedzam: po pauzie zapytam o to waszego wychowawcę,
pana Dubon, i winni zostaną surowo ukarani. Alcest, do tablicy.
Alcest został zapytany o rzeki, nie poszło to zbyt dobrze, bo jedyne, które znał, to
Sekwana, która ma masę zakrętów, i Nive, nad którą zeszłego lata spędził wakacje. Wszyscy
18
koledzy okropnie się niecierpliwili, żeby pauza już się zaczęła, i sprzeczali się między sobą.
Pani musiała nawet uderzyć linijką w stół i Kleofas, który spał, myślał, że to o niego chodzi, i
poszedł do kąta.
Ja się martwiłem, bo gdyby pani zatrzymała mnie za karę po lekcjach, w domu
zrobiliby z tego całą historię i wieczorem przepadłby mi krem czekoladowy. A poza tym, kto
wie? Może pani każe mnie wylać ze szkoły, a to byłoby straszne. Mama martwiłaby się
okropnie, tata powiedziałby, że w moim wieku był przykładem dla swoich małych kolegów i
czy to warto wypruwać z siebie żyły, żeby mi dać staranne wykształcenie, że źle skończę i że
nieprędko zobaczę znowu kino. W gardle miałem wielką kulę i właśnie zadzwoniono na
pauzę, a ja spojrzałem na Gotfryda i zobaczyłem, że i on także wcale się nie spieszy, żeby
zejść na podwórze.
Na dole wszyscy koledzy czekali na nas, a Maksencjusz powiedział:
- Chodźmy na koniec podwórza, tam nam nikt nie będzie przeszkadzał.
Gotfryd i ja poszliśmy za nimi, a potem Kleofas powiedział Ananiaszowi:
- O, nie, ty nie! Ty jesteś skarżypyta.
- Ja też chcę patrzeć! - powiedział Ananiasz, a potem dodał, że jeśli nie damy mu
patrzeć, to pójdzie zaraz do Rosoła, wszystko mu powie i nikt nie będzie mógł się bić, i
dostaniemy za swoje.
- No, niech tam! Niech sobie patrzy - powiedział Rufus. - Gotfryd i Mikołaj i tak będą
ukarani, więc czy Ananiasz powie pani przedtem, czy potem, to już nie ma żadnego
znaczenia.
- „Ukarani, ukarani” - powiedział Gotfryd. - Ukarzą nas, jak się będziemy bili.
Mikołaju, ostatni raz: cofasz to, coś powiedział?
- On nic nie cofa, jak rany! - krzyknął Alcest.
- Oko! - powiedział Maksencjusz.
- No to zaczynajcie - powiedział Euzebiusz. - Ja będę sędzią.
- Sędzią? - zawołał Rufus. - Uśmiać się można! Dlaczego właśnie ty masz być sędzią,
a nie kto inny?
- Pośpieszmy się - powiedział Joachim. - Nie będziemy się o to kłócić, bo tymczasem
pauza się skończy.
- O, przepraszam - powiedział Gotfryd. - Sędzia to okropnie ważne. Ja się nie biję,
jeżeli nie będzie dobrego sędziego.
- Tak, właśnie - powiedziałem. - Gotfryd ma rację.
- Zgoda już, zgoda - powiedział Rufus. - Ja będę sędzią.
19
To się nie podobało Euzebiuszowi, który powiedział, że Rufus nic się nie zna na
boksie i myśli, że bokserzy biją się po twarzach.
- Moje bicie po twarzy warte jest tyle samo, co twoje fangi w nos - powiedział Rufus i
pac! - uderzył Euzebiusza w twarz.
Euzebiusz strasznie się rozgniewał - nigdy jeszcze nie widziałem, żeby był taki zły;
zaczął się bić z Rufusem i chciał go trzepnąć w nos, ale Rufus zanadto się wiercił; to
rozwścieczyło Euzebiusza jeszcze bardziej i krzyczał, że Rufus nie jest dobrym kolegą.
- Przestańcie! Przestańcie! - krzyczał Alcest. - Zaraz pauza się skończy!
- Zamknij się, gruby, już się dosyć nakrzyczałeś! - powiedział Maksencjusz.
Wtedy Alcest dał mi do potrzymania swój rogalik i zaczął się bić z Maksencjuszem.
To mnie nawet zdziwiło, bo Alcest w ogóle nie lubi się bić, a szczególnie, kiedy je rogalik.
Ale chodzi o to, że mama Alcesta daje mu lekarstwo na schudnięcie i od tego czasu Alcest nie
lubi, jak go przezywają „gruby”.
Ponieważ patrzałem na Alcesta i Maksencjusza, nie wiem, dlaczego Joachim kopnął
Kleofasa; ale myślę, że to dlatego, że Kleofas wygrał wczoraj od Joachima okropnie dużo w
kulki.
W każdym razie koledzy strasznie się tłukli i to było fajno.
Zacząłem jeść rogalik Alcesta i kawałek dałem Gotfrydowi.
A potem przyszedł Rosół i rozdzielił wszystkich i powiedział, że to wstyd i że on nam
pokaże (ale nie powiedział co) i poszedł dzwonić na lekcję.
- No i co, nie mówiłem? - powiedział Alcest. - Takeście się wygłupiali, że Gotfryd i
Mikołaj nie zdążyli się bić.
Kiedy Rosół opowiedział pani, co się stało, pani była bardzo zła i zatrzymała po
lekcjach całą klasę oprócz Ananiasza, Gotfryda i mnie, i powiedziała, że inni, którzy są
małymi dzikusami, powinni brać z nas przykład.
- Masz szczęście, że był dzwonek - powiedział mi Gotfryd. - Bo miałem wielką ochotę
bić się z tobą.
- Koń by się uśmiał, ty kłamczuchu - powiedziałem mu.
- Powtórz tylko! - powiedział Gotfryd.
- Ty kłamczuchu! - powtórzyłem.
- Dobra! - powiedział Gotfryd. - Na następnej pauzie - bijemy się.
- Zgoda - powiedziałem.
Bo wiecie, jeśli chodzi o te rzeczy, nie trzeba mi ich dwa razy powtarzać. No bo co, w
końcu, doprawdy!
20
KING
Postanowiliśmy -ja, Alcest, Euzebiusz, Rufus, Kleofas i inne chłopaki - iść na połów.
Jest taki skwerek, gdzie często chodzimy się bawić, na skwerku jest fajna sadzawka, a
w sadzawce są kijanki. Kijanki to takie małe zwierzątka; jak urosną, robią się z nich żaby:
uczyliśmy się o tym w szkole. Kleofas nie wiedział tego, bo on często nie uważa na lekcjach,
ale wytłumaczyliśmy mu.
Wziąłem z domu słoik od konfitur i poszedłem na skwerek. Uważałem przy tym, żeby
mnie nie zobaczył dozorca. Ten dozorca ma duże wąsy, laskę i gwizdek z kulką, taki sam, jak
tata Rufusa, który jest policjantem; dozorca często na nas krzyczy, bo na skwerku nie wolno
robić bardzo wielu rzeczy: nie wolno chodzić po trawie, wdrapywać się na drzewa, nie wolno
zrywać kwiatów, jeździć na rowerze, grać w futbol, rzucać papierów na ziemię i nie wolno się
bić. Ale i tak dobrze się tam bawimy.
Euzebiusz, Rufus i Kleofas byli już przy sadzawce ze swoimi słoikami. Alcest
przyszedł ostatni: powiedział nam, że nie mógł znaleźć pustego słoika, więc musiał opróżnić
jeden. Cały był umazany konfiturami i miał bardzo zadowoloną minę. Wzięliśmy się od razu
do łowienia, bo nie było dozorcy.
Bardzo trudno jest łowić kijanki! Trzeba się położyć na brzuchu na brzegu sadzawki,
zanurzyć słoik w wodzie i starać się upolować kijankę. A one ruszają się bardzo szybko i
wcale nie mają ochoty włazić do słoików. Pierwszy złapał kijankę Kleofas - był bardzo
dumny, bo nigdy się nie zdarza, żeby w czym był pierwszy. Potem już każdy miał swoją
kijankę. Co prawda Alcestowi nie udało się nic złowić, ale Rufus - fajny rybak - miał w
swoim słoiku dwie i dał mu mniejszą.
- Co zrobimy z naszymi kijankami? - zapytał Kleofas.
- Jak to co? - odpowiedział Rufus. - Zaniesiemy je do domu, poczekamy, aż urosną i
zrobią się z nich żaby, i będziemy urządzać wyścigi. Ale będzie zabawa!
- A poza tym - powiedział Euzebiusz - żaby to praktyczna rzecz, bo włażą na drabinkę
i zaraz się wie, jaka będzie pogoda na wyścigi.
- A poza tym - powiedział Alcest - udka żabie z czosnkiem są bardzo, bardzo
smaczne.
Alcest spojrzał na swoją kijankę i oblizał się.
A potem rozbiegliśmy się, bo zobaczyliśmy dozorcę. Idąc ulicą, patrzyłem na moją
kijankę - była bardzo fajna. Strasznie się prędko ruszała i byłem pewien, że wyrośnie z niej
21
fantastyczna żaba, która wygra wszystkie biegi. Postanowiłem nazwać ją „King” - tak się
nazywał biały koń, którego widziałem w zeszły czwartek na kowbojskim filmie. Ten koń
cwałował bardzo szybko i przybiegał na gwizdek swego kowboja. Ja też nauczę moją kijankę
różnych sztuczek, a kiedy zrobi się żabą, będzie przychodziła do mnie, jak zagwiżdżę.
Wróciłem do domu, a mama popatrzyła na mnie i zaczęła się gniewać:
- Spójrz na siebie, co z sobą zrobiłeś! Cały jesteś zabłocony i przemoczony do nitki!
Coś ty znowu zmalował?
Prawda - nie byłem czysty, a poza tym zapomniałem zawijać mankiety od koszuli,
kiedy zanurzałem ręce w sadzawce.
- A ten słoik? - zapytała mama. - Co tam masz w tym słoiku?
- To jest King - odpowiedziałem i pokazałem mamie kijankę. - Zrobi się z niej żaba,
będzie przychodzić do mnie, kiedy zagwiżdżę, będzie nam mówić, jaka pogoda, i będzie
wygrywać biegi!
Mama nie była zadowolona i aż się skrzywiła.
- Co za szkaradzieństwo! - krzyknęła. - Ile razy muszę ci powtarzać, żebyś nie
przynosił różnych paskudztw do domu?
- To nie jest paskudztwo - powiedziałem. - Ona jest czyściutka. - Cały czas siedzi w
wodzie, a ja nauczę ją sztuczek.
- No, jest tata - powiedziała mama. - Zobaczymy, co on na to powie...
Tata zajrzał do słoika, powiedział: „O! Kijanka”, i usiadł w fotelu z gazetą. Mama się
rozgniewała.
- To wszystko, co masz do powiedzenia? - zapytała mama. - Nie życzę sobie, żeby
dziecko znosiło do domu rozmaite paskudztwa!
- Ba! - powiedział tata. - Przecież z kijanką nie ma żadnych kłopotów.
- Ach tak, doskonale - powiedziała mama. - Doskonale. Ponieważ ja się zupełnie nie
liczę, nie powiem już ani słowa. Ale uprzedzam was: albo kijanka, albo ja!
I mama poszła do kuchni. Tata westchnął głośno i złożył gazetę.
- Obawiam się, Mikołaju, że nie mamy wyboru - powiedział. - Trzeba się pozbyć tego
stworzenia.
Zacząłem płakać, powiedziałem, że nie chcę, żeby kijance stało się coś złego, i że
jestem już z nią okropnie zaprzyjaźniony.
Tata ujął mnie za ramiona.
- Posłuchaj, mały - powiedział do mnie. - Wiesz przecież, że ta kijanka ma mamę-
żabę. A mama-żaba na pewno bardzo się martwi, że zginęło jej dziecko. Twoja mama też nie
22
byłaby zadowolona, gdyby cię wsadzono do słoika. U żab jest tak samo. Wiesz, co zrobimy?
Pójdziemy razem, wypuścimy kijankę w tym samym miejscu, gdzie ją złowiłeś, będziesz ją
odwiedzał w każdą niedzielę. A jak będziemy szli z powrotem, kupię ci tabliczkę czekolady.
Pomyślałem chwilę i powiedziałem, że dobrze, że się zgadzam.
Tata poszedł do kuchni i śmiejąc się powiedział mamie, że zdecydowaliśmy się
zatrzymać mamę, a pozbyć się kijanki.
Mama się roześmiała, pocałowała mnie i powiedziała, że na wieczór upiecze ciasto.
To mnie już zupełnie pocieszyło.
Kiedy poszliśmy do ogrodu, zaprowadziłem tatę, który trzymał słoik, na brzeg
sadzawki.
- To tutaj - pokazałem tacie.
Powiedziałem Kingowi do widzenia, a tata wylał do sadzawki wodę z kijanką.
A potem odwróciliśmy się, żeby odejść, i zobaczyliśmy dozorcę, który wyszedł zza
drzewa, a oczy miał zupełnie okrągłe.
- Nie wiem, czy to pan zwariował, czyja za chwilę zwariuję - powiedział dozorca - ale
jest pan dzisiaj siódmym facetem, wliczając w to policjanta, który przychodzi nad sadzawkę i
wylewa wodę ze słoika dokładnie w to samo miejsce!
23
APARAT FOTOGRAFICZNY
Właśnie miałem iść do szkoły, kiedy listonosz przyniósł dla mnie paczkę, prezent od
babci: aparat fotograficzny. Moja babcia jest najlepsza na świecie!
- Twoja matka ma dziwne pomysły - powiedział tata do mamy. - To nie jest
odpowiedni prezent dla dziecka.
Mama się obraziła, powiedziała, że cokolwiek zrobi jej matka (czyli moja babcia), to
się tacie nie podoba, a takich rzeczy nie mówi się przy dziecku, że to jest cudowny prezent, a
ja zapytałem, czy mogę zabrać mój aparat do szkoły. Mama powiedziała, że dobrze, ale
żebym uważał, żeby mi go znowu nie skonfiskowali. Tata wzruszył ramionami, a potem
przejrzał ze mną instrukcję i pokazał mi, jak się fotografuje. To bardzo łatwe.
W klasie pokazałem mój aparat Alcestowi, który siedzi ze mną, i powiedziałem mu, że
na pauzie zrobimy masę zdjęć. Więc Alcest odwrócił się i powiedział o tym Euzebiuszowi i
Rufusowi, którzy siedzą za nami. Oni powtórzyli to Gotfrydowi, który posłał kartkę do
Maksencjusza, który ją podał Joachimowi, który obudził Kleofasa, a pani powiedziała:
- Mikołaju, może powtórzysz, co mówiłam.
No więc wstałem i zacząłem płakać, bo nie wiedziałem, co pani powiedziała. Bo kiedy
pani mówiła, byłem zajęty patrzeniem przez małe okienko w aparacie na Alcesta.
- Co tam kawaler chowa pod ławką? - zapytała pani.
Kiedy pani mówi do nas „kawaler”, to znaczy, że jest niezadowolona. No więc
płakałem dalej i pani przyszła, zobaczyła aparat, zabrała mi go i powiedziała, że mi postawi
dwóję.
- Dobrze ci tak - powiedział Alcest i pani postawiła mu także dwójkę i powiedziała,
żeby przestał jeść na lekcji, a to mnie rozśmieszyło, bo to prawda, że ten Alcest ciągle je i je.
- Ja mogę powtórzyć, co pani powiedziała, proszę pani - powiedział Ananiasz, który
jest pierwszym uczniem i pieszczoszkiem naszej pani, i dalej mieliśmy lekcję.
Kiedy zadzwoniono na pauzę, pani kazała mi poczekać, aż wszyscy wyjdą, i
powiedziała:
- Słuchaj, Mikołaju, nie chcę ci robić przykrości. Wiem, że to jest piękny prezent.
Jeżeli więc przyrzekniesz, że będziesz grzeczny, że nie będziesz się już więcej bawił na
lekcjach i że będziesz pilnie się uczył, przekreślę dwóję, którą ci postawiłam, i oddam ci twój
aparat. Jasne, że jej przyrzekłem, i pani oddała mi aparat i powiedziała, że mogę iść do
kolegów na podwórze. Bo nasza pani jest fajna, fajna, fajna!
24
Gdy zszedłem na podwórze, koledzy mnie otoczyli.
- Już myśleliśmy, że cię nie zobaczymy - powiedział Alcest, który jadł bułkę z
masłem.
- I aparat ci oddała - powiedział Joachim.
- Tak - powiedziałem - zrobimy zdjęcie, ustawcie się razem.
Koledzy stłoczyli się przede mną i nawet Ananiasz przyszedł. Najgorsze było to, że w
instrukcji napisano, że trzeba odejść cztery kroki, a ja mam jeszcze małe nogi. Więc za mnie
odliczył kroki Maksencjusz, bo on ma bardzo długie nogi z wystającymi, brudnymi kolanami,
a potem ustawił się z grupą. Patrzyłem przez małe okienko, czy wszyscy tam są: nie było
głowy Euzebiusza, bo on jest za duży, i połowa Ananiasza wystawała z prawej strony.
Szkoda, że ta duża bułka zasłaniała twarz Alcesta, ale on nie chciał przestać jeść.
Wszyscy się uśmiechnęli i pstryk! - zrobiłem zdjęcie. Będzie fantastyczne!
- Niczego sobie ten twój aparat - powiedział Euzebiusz.
- Ba! - powiedział Gotfryd. - W domu mam dużo lepszy, z fleszem, tata mi kupił.
Wszyscy zaczęli się śmiać. To prawda, ten Gotfryd zawsze plecie byle co.
- Co to jest flesz? - zapytałem.
- To taka lampka, co robi „pff' jak sztuczne ognie i można fotografować w nocy -
powiedział Gotfryd.
- Jesteś kłamczuch, tak, kłamczuch - powiedziałem.
- Zaraz oberwiesz - powiedział Gotfryd.
- Mikołaj - powiedział Alcest - jeśli chcesz, mogę ci potrzymać aparat.
Dałem mu więc aparat i powiedziałem, żeby uważał, bo się bałem, że mu się wyśliźnie
z rąk - miał pełno masła na palcach. Zaczęliśmy się bić, aż tu Rosół przybiegł i nas rozdzielił.
- Co tam znowu? - zapytał.
-- To Mikołaj - wyjaśnił Alcest - bije się z Gotfrydem, bo jego aparat nie ma
sztucznych ogni, żeby fotografować w nocy.
- Nie mów z pełnymi ustami - powiedział Rosół. - I co to za historia z aparatem
fotograficznym?
Wtedy Alcest podał mu aparat i Rosół powiedział, że ma wielką ochotę go
skonfiskować.
- Och, nie, proszę pana! Och, nie! - zawołałem.
- Dobrze - powiedział Rosół - zostawiam ci go, ale spójrz mi w oczy: masz być
grzeczny i nie bić się więcej, zrozumiałeś?
25
Odpowiedziałem, że zrozumiałem, a potem zapytałem, czy mogę zrobić mu zdjęcie.
Rosół był bardzo zdziwiony.
- Chcesz mieć moje zdjęcie? - zapytał.
- O, tak, proszę pana - odpowiedziałem.
Wówczas Rosół uśmiechnął się, a kiedy się uśmiechnął, zrobił się zupełnie miły.
- He, he - powiedział - he, he, dobrze, ale zrób to szybko, bo muszę dzwonić na koniec
pauzy.
A potem Rosół stanął nieruchomo na środku podwórza, zjedna ręką w kieszeni, a
drugą na brzuchu, wysunął jedną nogę naprzód i patrzył gdzieś daleko przed siebie.
Maksencjusz zrobił za mnie cztery kroki, ja popatrzyłem na Rosoła przez małe okienko, był
bardzo śmieszny. Pstryk, zrobiłem zdjęcie, a potem on poszedł dzwonić.
Wieczorem w domu, kiedy tata wrócił z biura, powiedziałem, że chcę zrobić mu
zdjęcie z mamą.
- Posłuchaj, Mikołajku - powiedział tata - jestem zmęczony, schowaj ten aparat i
pozwól mi poczytać gazetę.
- Ale jesteś uprzejmy - powiedziała mama tacie. - Dlaczego sprzeciwiasz się dziecku?
Takie zdjęcia będą dla niego najmilszą pamiątką.
Tata westchnął głęboko, stanął obok mamy, a ja zrobiłem ostatnie sześć zdjęć z rolki.
Mama pocałowała mnie i powiedziała, że jestem jej małym prywatnym fotografem.
Nazajutrz tata wziął rolkę, żeby ją wywołać - tak powiedział. Trzeba było poczekać
kilka dni, żeby zobaczyć zdjęcia, i okropnie się niecierpliwiłem. A potem, wczoraj
wieczorem, tata wrócił do domu ze zdjęciami.
- Te ze szkoły, z twoimi kolegami i z tym wąsaczem, są wcale niezłe - powiedział. -
Te, które robiłeś w domu, są trochę ciemne, ale za to bardzo śmieszne.
Mama przyszła zobaczyć i tata pokazał jej zdjęcia, mówiąc:
- No, jak tam? Twój syn nie upiększył cię bardzo, co?
I tata śmiał się, a mama wzięła zdjęcia i powiedziała, że już czas siadać do stołu.
Nie rozumiem tylko, dlaczego mama zmieniła zdanie. Teraz mówi, że tata miał rację i
że to nie jest odpowiednia zabawka dla małego chłopca.
I odłożyła aparat fotograficzny do szafy na najwyższą półkę.
26
MECZ PIŁKI NOŻNEJ
Poszedłem z chłopakami na taki duży, pusty plac: z Euzebiuszem, Gotfrydem,
Alcestem, Ananiaszem, Rufusem, Kleofasem, Maksencjuszem i Joachimem. Nie pamiętam,
czy wam mówiłem o moich kolegach, ale wiem, że już mówiłem o tym placu. Jest
nadzwyczajny: pełno tam puszek od konserw, kamieni, kotów, kawałków drzewa i jest nawet
jeden samochód. Samochód nie ma kół, ale można się w nim świetnie bawić: krzyczymy
„wrr...” i bawimy się w autobus, w samolot - to fantastyczne!
Ale dziś nie przyszliśmy się bawić w samochodzie. Przyszliśmy grać w futbol. Alcest
ma piłkę, którą nam pożyczy, pod warunkiem, że będzie bramkarzem, bo on nie lubi biegać.
Gotfryd, który ma bogatego tatę, przyszedł ubrany jak futbolista: w koszulce w pasy
czerwone, białe i niebieskie, w białych spodenkach z czerwonym lampasem, w grubych
skarpetach, w ochraniaczach i w fantastycznych butach z gwoździami na podeszwach.
Właściwie te ochraniacze powinni nosić inni koledzy, bo Gotfryd, jak mówi pan w radio, jest
brutalnym graczem. Głównie przez te buty. Wytypowaliśmy drużynę: Alcest ma być
bramkarzem, na obronie Euzebiusz i Ananiasz. Euzebiusz nie przepuści żadnej piłki, bo jest
bardzo silny i wszyscy go się boją. On także jest okropnie brutalny! Ananiasza daliśmy na
tyły, żeby nie przeszkadzał, a także dlatego, że nie można go popchnąć ani uderzyć, bo nosi
okulary i zaraz płacze. Pomoc to będą: Rufus, Kleofas i Joachim. Będą podawać piłkę nam, a
my będziemy w ataku. W ataku jest nas tylko trzech, bo mamy za mało chłopaków, ale i tak
jesteśmy groźni: jest Maksencjusz, który ma długie nogi z wystającymi, brudnymi kolanami i
który bardzo szybko biega, jestem ja - a ja strzelam fantastycznie: trach! No i jest Gotfryd ze
swoimi butami. Byliśmy okropnie zadowoleni, żeśmy utworzyli drużynę.
- Zaczynamy?! Zaczynamy?! - krzyknął Maksencjusz.
- Podaj piłkę! - krzyknął Joachim.
Pysznieśmy się bawili, ale Gotfryd powiedział:
- Słuchajcie, chłopaki! Przeciw komu gramy? Musi być przeciwnik.
No i prawda, Gotfryd miał rację: co z tego, że poda się piłkę, kiedy nie ma gdzie
strzelić? To wcale nie jest zabawne. Zaproponowałem, że się podzielimy na dwie drużyny, ale
Kleofas powiedział:
- Co, dzielić drużynę? Nigdy!
A poza tym było tak, jak w zabawie w kowbojów - nikt nie chciał być przeciwnikiem.
27
A potem przyszli ci z innej szkoły. My ich nie lubimy, tych z tamtej szkoły. Wszyscy
są strasznie głupi. Przychodzą często na ten pusty plac, no i bijemy się, bo my mówimy, że
plac jest nasz, a oni mówią, że plac jest ich, i zaczyna się. Ale dziś byliśmy zadowoleni, że
przyszli.
- Hej, chłopaki! - powiedziałem. - Chcecie grać z nami w futbol? Mamy piłkę.
- Z wami! Nie rozśmieszaj mnie! - powiedział jeden chudy z czerwonymi włosami,
takimi jak włosy cioci Klarysy, które zrobiły się czerwone w zeszłym miesiącu i mama
wytłumaczyła mi, że to jest farba, którą się nakłada u fryzjera.
- A dlaczego miałoby cię to śmieszyć, durniu jeden? - zapytał Rufus.
- Zaraz cię walnę i to mnie też bardzo rozśmieszy! - odpowiedział ten z czerwonymi
włosami.
- A poza tym - powiedział jeden taki duży, z wystającymi zębami - wynoście się stąd!
Plac jest nasz!
Ananiasz chciał iść, ale my nie.
- Nie, szanowny panie - powiedział Kleofas - ten plac jest nasz, ale chodzi o to, że wy
się boicie grać z nami w futbol, bo mamy super fajną drużynę!
- Supermarną! - powiedział ten duży z zębami i zaczęli się wszyscy śmiać i ja też, bo
to było strasznie śmieszne, a potem Euzebiusz dał fangę w nos jednemu małemu, który nic nie
mówił.
Ale ponieważ ten mały był bratem tego dużego z zębami, zaczęło się.
- Spróbuj no jeszcze raz - powiedział do Euzebiusza duży z zębami.
- Chyba zwariowałeś! - krzyknął mały, który trzymał się za nos, a Gotfryd dał
kopniaka chudemu, temu z włosami cioci Klarysy.
Wszyscyśmy się zaczęli bić, oprócz Ananiasza, który płakał i krzyczał: „Moje
okulary! Ja noszę okulary!” To było bardzo fajne, a potem przyszedł tata.
- W domu was słychać! Banda dzikusów! - krzyknął tata. - A ty, Mikołaju, czy wiesz,
która już godzina?
A potem wziął za kołnierz jednego grubego głupka, z którym się biłem.
- Niech pan mnie puści! - krzyczał gruby głupek. - Bo zawołam mojego tatę, który jest
poborcą, i powiem mu, żeby panu nałożył okropnie duży podatek!
Tata puścił grubego głupka i powiedział:
- Wystarczy! Już późno. Wasi rodzice będą się niepokoić. A poza tym, dlaczego się
bijecie? Czy nie możecie się grzecznie bawić?
- Bijemy się - powiedziałem - bo oni boją się grać z nami w futbol!
28
- My się boimy? My?! - krzyknął duży z zębami.
- No więc - powiedział tata -jeśli się nie boicie, to dlaczego nie gracie?
- Bo oni są patałachy, dlatego - powiedział gruby głupek.
- Patałachy? - powiedziałem. - Z takim atakiem, jak nasz? Maksencjusz, ja i Gotfryd?
Można pęknąć ze śmiechu!
- Gotfryd? - powiedział tata. - Ja bym go widział raczej w obronie, nie wiem, czy jest
dostatecznie szybki.
- Chwileczkę - powiedział Gotfryd. - Ja mam buty, mam najlepszy strój, więc...
- A kto jest na bramce? - zapytał tata.
Więc wytłumaczyliśmy mu, jak sformowaliśmy drużynę, i tata powiedział, że nieźle,
ale trzeba potrenować i że on nam pokaże, bo niewiele brakowało, a byłby w reprezentacji
(grał w drużynie Chanteclera jako prawy łącznik). Grałby w reprezentacji, gdyby się nie
ożenił. Nie wiedziałem tego, on jest naprawdę fantastyczny, ten mój tata!
- A więc - powiedział tata do tych z tamtej szkoły - zgadzacie się grać z moją drużyną
w przyszłą niedzielę? Będę sędziował.
- Ależ nie, oni się nie zgodzą, oni stchórzą! - krzyknął Maksencjusz.
- Nie, proszę pana, nie stchórzymy - odpowiedział ten z czerwonymi włosami. -
Zgadzamy się na niedzielę. O trzeciej. Ale wam wlejemy!
I poszli.
Tata został z nami i zaczął nas trenować. Wziął piłkę i strzelił Alcestowi gola. A
potem stanął w bramce na miejscu Alcesta i Alcest strzelił bramkę.
Potem tata pokazał nam, jak się podaje. Kopnął piłkę i powiedział: „Uwaga, Kleofans!
Podaję!” I piłka uderzyła Ananiasza, który zgubił okulary i zaczął płakać.
A potem przyszła mama.
- Co ty tu robisz? - powiedziała do taty. - Posyłam cię po małego, a ty nie wracasz i
obiad stygnie!
Tata zrobił się cały czerwony, wziął mnie za rękę i powiedział:
- Mikołaju, wracamy!
A wszyscy koledzy krzyczeli:
- Do niedzieli! Dla taty Mikołaja - hip, hip, hura!
Przy stole mama żartowała cały czas, a gdy poprosiła tatę o sól, powiedziała to takim
tonem, jak na boisku: „Podawaj!”
Mamy wcale nie znają się na sporcie, ale to nic nie szkodzi; w następną niedzielę
dopiero będzie się działo!
29
Do przerwy
1. Wczoraj po południu na terenie pustego placu odbył się mecz towarzyski piłki
nożnej między drużyną obcej szkoły i drużyną trenowaną przez ojca Mikołaja. Oto skład tej
ostatniej: bramkarz - Alcest; obrona - Euzebiusz i Kleofas; pomoc - Joachim, Rufus,
Ananiasz; prawy łącznik - Mikołaj; środek ataku - Gotfryd; lewoskrzydłowy - Maksencjusz.
Sędziował ojciec Mikołaja.
2. Jak powiedziano wyżej, nie było prawoskrzydłowego i lewego łącznika.
Zmniejszony skład zmusił ojca Mikołaja do przyjęcia taktyki (wypracowanej w czasie
ostatniego treningu), która polegała na zastosowaniu kontrataku; Mikołaj, którego bojowy
temperament może być porównany do temperamentu Fontaine'a, i Maksencjusz, którego
wyczucie i zdolności taktyczne przypominają Piantoniego, mieli pomagać Gotfrydowi,
którego ruchy nie przypominały nikogo, ale który za to ma kompletny strój, co należy cenić u
gracza reprezentującego środek ataku.
3. Mecz rozpoczął się około godz. 15.40. W pierwszej minucie, wskutek zamieszania
przy bramkach, lewoskrzydlowy strzelił piłkę tak mocno, że Alcest był zmuszony wykonać
rozpaczliwą robinsonadę, by uniknąć piłki, która leciała wprost na niego. Ale bramka nie
została uznana, ponieważ sędzia przypomniał sobie, że kapitanowie drużyn nie uścisnęli sobie
dłoni.
4. W piątej minucie, kiedy walka toczyła się na środku boiska, jakiś pies pożarł
podwieczorek Alcesta, mimo że był zawinięty w podwójny papier i zabezpieczony trzema
sznurkami (podwieczorek, nie Alcest). Był to ciężki cios w morale bramkarza, który oddał
pierwszą bramkę w siódmej minucie...
5. A drugą w ósmej minucie... W dziesiątej minucie Euzebiusz, kapitan, poradził
Alcestowi, żeby grał na lewym skrzydle (co naszym zdaniem było błędem, ponieważ Alcest
reprezentuje raczej aktywną pomoc, a nie bojowy temperament).
6. W czternastej minucie spadł tak ulewny deszcz, że większość graczy schroniła się,
gdzie popadło. Na placu pozostał jedynie Mikołaj i jeden gracz strony przeciwnej. Nie zaszło
w tym czasie nic godnego uwagi.
7. W dwudziestej minucie Gotfryd wybił piłkę daleko na pole przeciwnika z pozycji
prawej pomocy czy lewego łącznika (bez znaczenia).
8. W tej samej dwudziestej minucie pan Chapo udawał się z wizytą do swojej matki,
chorej na grypę.
9. Na skutek uderzenia piłką stracił równowagę i wjechał na podwórko państwa
Chadefaut, którzy byli z nim pokłóceni od dwudziestu lat.
30
10. Zjawił się na placu sobie tylko wiadomym przejściem właśnie w chwili, gdy
miano kontynuować grę, i zabrał piłkę.
11. Po pięciu minutach zakłopotania (a więc jesteśmy już w dwudziestej piątej
minucie), mecz kontynuowano, przy czym piłkę zastąpiła puszka od konserw.
12. W trzydziestej minucie pan Chapo zwrócił piłkę. (Matka jego czuła się lepiej i był
w doskonałym humorze). Ponieważ puszka od konserw była już niepotrzebna, odrzucono ją.
13. W trzydziestej pierwszej minucie Mikołaj przebił się przez linię obronną
przeciwnika, podał do Rufusa z pozycji lewego łącznika (ale ponieważ nie było lewego
łącznika, podawał ze środka ataku). Rufus podał do Kleofasa, który strzałem z lewej zmylił
wszystkich i trafił sędziego w dołek. Sędzia głuchym głosem wytłumaczył kapitanowi, że
wobec upływającego czasu, grożącej ulewy i chłodnej pogody lepiej będzie odłożyć drugą
część meczu na następny tydzień.
Po przerwie
1. Przez cały tydzień trwały telefony między ojcem Mikołaja i innymi ojcami; w
rezultacie w drużynie nastąpiły zmiany: Euzebiusz został lewym łącznikiem a Gotfryd
przeszedł do obrony. Na zebraniu ojców wypracowano kilka taktyk. Najważniejsza z nich
polegała na strzeleniu bramki w pierwszych minutach, na przejściu do obrony, a potem
podjęciu kontrataku i strzeleniu drugiej. Gdyby dzieci trzymały się ściśle wytycznych,
wygrałyby mecz 5 do 2, ponieważ prowadziły już 3 do 2. Ojcowie (Mikołaja i jego kolegów i
kolegów z tamtej szkoły) byli w komplecie, kiedy mecz się rozpoczął, i to bardzo
rozgorączkowani, o godz. 16.03.
2. Na placu słyszało się tylko ojców. To zdenerwowało graczy. W pierwszych
minutach nie zaszło nic ciekawego poza strzałem Rufusa w plecy ojca Maksencjusza i
klapsem, którego zarobił Kleofas od swego ojca za to, że zepsuł piłkę. Joachim, który był
wówczas kapitanem (postanowiono, że każdy z graczy będzie przez pięć minut kapitanem),
zwrócił się do sędziego, żeby polecił ojcom usunąć się z placu. Kleofas dodał, że klaps go
zdenerwował i nie jest w stanie pełnić swojej funkcji. Jego ojciec powiedział, że go zastąpi.
Koledzy z tamtej szkoły sprzeciwili się i powiedzieli, że też wezmą do pomocy ojców.
3. Dreszcz podniecenia przeszedł ojców - wszyscy zdjęli palta, marynarki, szaliki i
kapelusze. Pośpiesznie wbiegli na boisko i kazali dzieciom uważać, nie zbliżać się zanadto;
oni im pokażą, jak się kopie piłkę.
4. Już w pierwszych minutach tego meczu, w którym walczyli ojcowie kolegów
Mikołaja i ojcowie chłopaków z tamtej szkoły, synowie zorientowali się, w jaki sposób gra
się w futbol i
31
5. postanowili zgodnie iść do Kleofasa obejrzeć „Niedzielę sportową” w telewizji.
6. Mecz charakteryzowało dążenie zarówno jednej jak i drugiej strony do jak
najmocniejszego kopania piłki, aby dowieść, że gdyby nie silny, przeciwny wiatr, dmący we
wszystkich kierunkach, piłka od dawna siedziałaby już w bramce. W szesnastej minucie
ojciec kolegi z tamtej szkoły kopnął silnie piłkę w kierunku ojca, o którym myślał, że też jest
ojcem z tamtej szkoły, ale który był w rzeczywistości ojcem Golfryda. Ten kopnął jeszcze
mocniej. Piłka utkwiła między kilkoma puszkami od konserw i innym żelastwem. Dał się
słyszeć syk podobny do tego, jaki wydaje pękający balon, ale piłka dalej odbijała się od
ziemi, dzięki sprężynie, na którą się nadziała. Po trzech sekundach dyskusji zdecydowano, że
będzie się kontynuować mecz puszką od konserw (bo czemu właściwie nie?).
7. W trzydziestej szóstej minucie ojciec Rufusa zastopował jako obrona puszkę od
konserw, która zmierzała, wirując, w kierunku jego górnej wargi. Ponieważ zatrzymał ją ręką,
sędzia (brat jednego z ojców z tamtej szkoły; ojciec Mikołaja był łącznikiem) odgwizdał
karnego. Mimo protestów niektórych graczy (ojca Mikołaja i wszystkich ojców kolegów
Mikołaja) strzelono karnego i ojciec Kleofasa, który grał jako bramkarz, nie był w stanie
zatrzymać puszki, mimo rozpaczliwych usiłowań. Ojcowie z tamtej szkoły wyrównali więc i
stan meczu wynosił 3 do 3.
8. Pozostało jeszcze kilka minut do końca gry. Ojcowie denerwowali się, jakie
przyjęcie zgotują im synowie, jeśli przegrają mecz. Gra, która dotąd była zła, stalą się
rozpaczliwie zła. Ojcowie z tamtej szkoły byli w defensywie. Niektórzy przytrzymywali
puszkę obiema nogami i nie dopuszczali do niej innych. Nagle ojciec Rufusa, który w cywilu
jest policjantem, wymknął się z puszką. „Kiwając” dwóch ojców - przeciwników, znalazł się
sam przed bramką, zamierzył się i strzelił puszkę w bramkę. Ojcowie Mikołaja i jego
przyjaciół wygrali mecz 4 do 3.
9. Na zdjęciu zwycięskiej drużyny zrobionym po meczu, stoją od lewej: ojcowie
Maksencjusza, Rufusa (bohater meczu), Euzebiusza (kontuzjowany w lewo oko), Gotfryda,
Alcesta. Siedzą: ojcowie Joachima, Kleofasa, Mikołaja (kontuzjowany w lewe oko podczas
zderzenia z ojcem Euzebiusza) i Ananiasza.
32
GALERIA OBRAZÓW
Jestem dzisiaj bardzo zadowolony, bo pani zaprowadziła całą klasę do muzeum, żeby
nam pokazać obrazy. To jest okropnie zabawne, kiedy tak wszyscy wychodzimy razem.
Szkoda, że nasza pani, chociaż taka miła, nie chce tego robić częściej. Ze szkoły do muzeum
mieliśmy jechać autokarem. Autokar nie mógł stać przed szkołą, więc musieliśmy przejść
przez jezdnię. Pani powiedziała:
- Ustawcie się w szeregu parami, trzymajcie się za ręce i uważajcie!
To mi się nie bardzo podobało, bo stałem obok Alcesta, który jest bardzo gruby i do
tego bez przerwy je, więc nieprzyjemnie trzymać go za rękę. Lubię Alcesta, ale on ma zawsze
tłuste albo lepkie ręce - to zależy od tego, co je. Dziś miałem szczęście, bo ręce miał suche.
- Alcest, co jesz? - zapytałem go.
- Kruche ciasteczka - odpowiedział i parsknął mi okruchami prosto w twarz.
Na przedzie, obok pani, stał Ananiasz - pierwszy uczeń i pieszczoszek naszej pani. Nie
lubimy go za bardzo, ale rzadko go bijemy, bo nosi okulary.
- Naprzód marsz! - krzyknął Ananiasz i zaczęliśmy przechodzić na drugą stronę ulicy,
a policjant zatrzymał samochody, żebyśmy mogli przejść.
Nagle Alcest puścił moją rękę i powiedział, że wraca, bo zapomniał karmelków w
klasie. Alcest zaczął iść w odwrotnym kierunku przez środek szeregu i zrobiło się
zamieszanie.
- Alcest, dokąd? - zawołała pani. - Wróć natychmiast!
- Tak, dokąd to, Alcest? - powtórzył Ananiasz. - Wróć natychmiast!
To, co powiedział Ananiasz, nie podobało się Euzebiuszowi. On jest bardzo silny i
lubi ludziom dawać fangi w nos.
- Te, pieszczoszek, czego się wtrącasz? Zaraz dostaniesz fangę w nos - powiedział
Euzebiusz i podszedł do Ananiasza.
Ananiasz schował się za panią i powiedział, że jego nie można bić, bo ma okulary.
Wtedy Euzebiusz, który stał na końcu, bo jest bardzo duży, roztrącił szereg - chciał złapać
Ananiasza, zdjąć mu okulary i dać fangę w nos.
- Euzebiusz, proszę wrócić na miejsce! - krzyknęła pani.
- Właśnie, Euzebiusz, proszę wrócić na miejsce - powtórzył Ananiasz.
33
- Nie chciałbym pani przeszkadzać - powiedział policjant - ale już dość długo
zatrzymuję ruch, jeżeli więc ma pani zamiar prowadzić lekcję na jezdni, to niech mi pani
powie. Skieruję samochody przez klasy szkolne!
Bardzo chcieliśmy to zobaczyć, ale pani zrobiła się czerwona i takim tonem kazała
nam wejść do autokaru, że zrozumieliśmy, że nie ma żartów. Posłuchaliśmy raz-dwa.
Autokar ruszył, za nami policjant dał znak samochodom, że mogą jechać, gdy nagle
usłyszeliśmy zgrzyt hamulców i krzyki. To był Alcest, który z paczką karmelków w ręku
przebiegł przez jezdnię. W końcu Alcest znalazł się w autokarze i mogliśmy nareszcie ruszyć.
Zanim skręciliśmy za róg, zobaczyłem, że policjant rzucił swoją białą pałeczkę na ziemię, a
dokoła niego samochody stłoczyły się jedne na drugich.
Weszliśmy do muzeum grzecznie, w szeregu, bo lubimy przecież naszą panią, a
zauważyliśmy, że jest czegoś bardzo zdenerwowana, zupełnie jak mama, kiedy tata strąca
popiół z papierosa na dywan. Weszliśmy do wielkiej sali, a tam pełno było obrazów.
- Zobaczycie tu obrazy wykonane przez mistrzów szkoły flamandzkiej - wyjaśniła
pani.
Nie mówiła długo, bo nadbiegł strażnik krzycząc, że Alcest maże palcem po obrazie,
żeby zobaczyć, czy farba jest jeszcze świeża.
Strażnik powiedział Alcestowi, że nie można niczego dotykać, i zaczął się z nim
sprzeczać, bo Alcest upierał się, że można, bo obrazy są suche i nie brudzą. Pani kazała
Alcestowi, żeby zamilkł, i przyrzekła strażnikowi, że będzie na nas uważać.
Strażnik odszedł, ale kręcił głową.
Pani tłumaczyła dalej, a my tymczasem urządziliśmy sobie bardzo fajną ślizgawkę, bo
podłoga była z gładkich płytek, pierwszorzędna do ślizgania. Bawiliśmy się wszyscy z
wyjątkiem pani, która odwróciła się do nas plecami i tłumaczyła, co jest na obrazie, i
Ananiasza, który stał obok niej, słuchał i robił notatki. Alcest także się nie ślizgał. Zatrzymał
się przed małym obrazkiem, na którym były namalowane ryby, befsztyk i owoce, patrzył na
to i oblizywał się. Bawiliśmy się świetnie. Euzebiusz był wspaniały: za jednym zamachem
sunął przez całą prawie salę. Po ślizgawce zaczęliśmy skakać jeden przez drugiego, ale
musieliśmy przestać, bo Ananiasz odwrócił się i poskarżył:
- Proszę pani, oni się bawią!
Euzebiusz zgniewał się, podszedł do Ananiasza, który właśnie zdjął okulary, żeby je
przetrzeć, i nie widział, że Euzebiusz się zbliża. Ananiasz nie miał szczęścia: gdyby nie zdjął
okularów, nie oberwałby fangi w nos.
34
Strażnik podszedł i zapytał pani, czy nie uważa, że byłoby lepiej, gdybyśmy sobie
poszli. Pani powiedziała, że dobrze, że też ma tego dosyć.
Wychodziliśmy już z galerii, kiedy Alcest podszedł do strażnika. Pod pachą trzymał
ten obrazek, który mu się tak podobał, z rybami, befsztykiem i owocami; chciał go kupić i
zapytał, ile strażnik za niego chce.
Gdy wyszliśmy z muzeum, Gotfryd powiedział pani, że jego tata i mama mają fajną
kolekcję obrazów, że wszyscy o niej mówią, i że jeśli pani tak lubi obrazy, to - proszę bardzo
- może do nich przyjść. Pani przetarła ręką czoło i powiedziała, że ma dosyć obrazów na całe
życie i nawet nie chce już o nich słyszeć. Wtedy zrozumiałem, dlaczego nie wyglądała na
zadowoloną z tego dnia spędzonego z nami w galerii. Właściwie to nasza pani wcale nie lubi
obrazów.
35
DEFILADA
W tej dzielnicy, gdzie jest nasza szkoła, mają odsłaniać pomnik, a my będziemy
defilować.
Powiedział nam o tym dyrektor, kiedy wszedł dziś rano do klasy i wszyscyśmy wstali
oprócz Kleofasa, który spał i za to został ukarany. Kleofas był okropnie zdziwiony, kiedy go
obudzono i powiedziano mu, że będzie miał odsiadkę w czwartek. Zaczął tak głośno ryczeć,
że moim zdaniem lepiej by zrobili, gdyby mu dali spać.
- Moje dzieci - powiedział dyrektor - na tej uroczystości będą obecni przedstawiciele
rządu, kompania piechoty odda honory, a uczniowie naszej szkoły dostąpią wielkiego
zaszczytu defilowania przed pomnikiem i złożą wiązankę. Liczę na was i mam nadzieję, że
zachowacie się jak prawdziwi mali mężczyźni.
Potem dyrektor wytłumaczył nam, że starsze klasy zrobią zaraz próbę defilady, a my
po nich, gdzieś koło południa. Ponieważ wtedy jest lekcja gramatyki, uważaliśmy wszyscy, że
defilada to fajny pomysł, i byliśmy okropnie zadowoleni. Jak tylko dyrektor wyszedł,
zaczęliśmy mówić wszyscy naraz i pani uderzyła linijką w stół, i potem była arytmetyka.
Kiedy przyszła pora na gramatykę, pani kazała nam zejść na podwórze, gdzie czekał
na nas dyrektor i Rosół. Rosół to wychowawca; my go tak nazywamy, bo on zawsze mówi:
,,Spójrz mi w oczy”, a na rosole są oka. Ale zdaje się, że już wam to kiedyś tłumaczyłem.
- O - powiedział dyrektor - są pańscy podkomendni, panie Dubon. Mam nadzieję, że
pójdzie panu z nimi tak dobrze, jak przed chwilą ze starszymi uczniami.
Pan Dubon - tak nazywa Rosoła dyrektor - zaczął się śmiać i powiedział, że był
podoficerem i nauczy nas dyscypliny i jak maszerować.
- Pan ich nie pozna, jak z nimi skończę, panie dyrektorze!
- Oby tak się stało - odpowiedział dyrektor, westchnął ciężko i odszedł.
- A więc dobrze - powiedział nam Rosół. - Żeby sformować pochód, musi być
prowadzący. Prowadzący stoi na baczność i wszyscy do niego równają. Zwykle wybiera się
najwyższego. Zrozumieliście? - A potem popatrzył, pokazał palcem na Maksencjusza i
powiedział: - Ty będziesz prowadzącym.
Wtedy Euzebiusz powiedział:
- Wcale nie, on wcale nie jest najwyższy, on tylko tak wygląda, ho ma strasznie długie
nogi, ale ja jestem wyższy od niego.
36
- Żartujesz - powiedział Maksencjusz. - Nie tylko jestem wyższy od ciebie, ale ciocia
Albertyna, która przyszła do nas wczoraj z wizytą, powiedziała, że jeszcze urosłem. Ja zresztą
cały czas rosnę.
- Chcesz się założyć? - zapytał Euzebiusz, a ponieważ Maksencjusz chciał, przysunęli
się do siebie plecami, ale nie dowiedzieliśmy się nigdy, kto wygrał, bo Rosół zaczął krzyczeć
i powiedział, żeby ustawić się trójkami, wszystko jedno jak, no, a to wcale nie poszło tak
prędko.
Potem, kiedyśmy już byli ustawieni, Rosół stanął przed nami, przymknął jedno oko, a
potem zamachał ręką i powiedział:
- Ty - trochę na lewo, Mikołaj - na prawo. Wystajesz trochę z lewej strony, ty także. A
ty znowu wystajesz z prawej!
A najwięcej tośmy się śmiali z Alcesta, bo on jest bardzo gruby i wystawał z dwóch
stron. Kiedy Rosół skończył, miał zadowoloną minę, zatarł ręce, a potem odwrócił się do nas
plecami i krzyknął:
- Oddział, na moją komendę...
- A co to wiązanka, proszę pana? - zapytał Rufus. - Dyrektor powiedział, że złożymy
wiązankę przed pomnikiem.
- To taki bukiet - powiedział Ananiasz.
On jest pomylony, ten Ananiasz; myśli, że może gadać byle co, bo on jest pierwszym
uczniem i pieszczoszkiem naszej pani.
- Spokój tam w szeregach! - krzyknął Rosół. - Oddział, na moją komendę, naprzód...
- Pszpana! - krzyknął Maksencjusz. - Euzebiusz staje na palcach, żeby być wyższy ode
mnie. On oszukuje!
- Wstrętny skarżypyta - powiedział Euzebiusz i dał fangę w nos Maksencjuszowi,
który kopnął Euzebiusza, i wszyscyśmy ich otoczyli, żeby patrzeć, bo kiedy Euzebiusz i
Maksencjusz się biją na pauzie, to jest coś wspaniałego - oni są najsilniejsi w klasie. Rosół
przybiegł krzycząc, rozdzielił Euzebiusza i Maksencjusza i każdemu wlepił odsiadkę.
- Tego nam trzeba było do bukietu - powiedział Maksencjusz.
- Do wiązanki, jak mówi Ananiasz - powiedział Kleofas i zaczął się śmiać, i Rosół dał
mu też odsiadkę w czwartek. Oczywiście, Rosół nie mógł wiedzieć, że Kleofas już miał
zapisaną odsiadkę na ten sam czwartek.
Rosół przesunął ręką po twarzy i potem ustawił nas znowu w szereg, i trzeba
powiedzieć, że to nie było takie łatwe, bośmy się strasznie kręcili. Potem Rosół popatrzył na
37
nas długo, długo i zrozumieliśmy, że to nie jest czas na błaznowanie. A potem Rosół zrobił
krok w tył i nastąpił na nogę Joachima, który właśnie nadszedł.
- Niech pan uważa - powiedział Joachim.
Rosół cały poczerwieniał i krzyknął:
- Skąd się tu wziąłeś?!
- Poszedłem napić się wody, kiedy Maksencjusz i Euzebiusz się bili. Myślałem, że to
dłużej potrwa - wyjaśnił Joachim, a Rosół dał mu odsiadkę i kazał stanąć w szeregu.
- Spójrzcie mi w oczy - powiedział Rosół. - Pierwszy, który się ruszy czy powie
słowo, zostanie wydalony ze szkoły! Zrozumiano? - A potem Rosół odwrócił się, podniósł
rękę i krzyknął:
- Oddział, na moją komendę, naprzód, marsz!
I Rosół zrobił bardzo sztywno kilka kroków, potem obejrzał się, a kiedy zobaczył, że
stoimy ciągle w tym samym miejscu, myślałem, że oszaleje, tak jak pan Bledurt, nasz sąsiad,
kiedy go tata oblał przez płot wężem do polewania w zeszłą niedzielę.
- Dlaczego nie usłuchaliście? - zapytał Rosół.
- No to jak? - powiedział Gotfryd. - Przecież pan sam powiedział, żeby się nie ruszać.
Wtedy Rosół (to było straszne) zaczął wrzeszczeć:
- Ja wam pokażę, gdzie raki zimują! Duszę z was wytrzęsę! Diabelskie nasienie!
Łobuzy!
Krzyczał i krzyczał, aż kilku spośród nas zaczęło płakać i przybiegł dyrektor.
- Panie Dubon - powiedział dyrektor - słychać było pana w moim gabinecie. Czy pan
sądzi, że w ten sposób mówi się do dzieci? Nie jest pan już w wojsku.
- W wojsku?! - krzyknął Rosół. - Byłem sierżantem w pułku strzelców i powiem panu,
że strzelcy to niewinne aniołki, tak jest, to niewinne aniołki w porównaniu z tą bandą!
I Rosół odszedł wymachując rękami, a za nim dyrektor, który przemawiał do niego:
- No, Dubon, mój przyjacielu, niech się pan uspokoi...
Bardzo fajne było to odsłonięcie pomnika, ale dyrektor zmienił zdanie i myśmy nie
defilowali: siedzieliśmy na trybunach za żołnierzami. Szkoda tylko, że Rosoła nie było. Zdaje
się, że wyjechał na dwa tygodnie na wieś do swojej rodziny na wypoczynek.
38
HARCERZE
Chłopcy złożyli się na prezent dla naszej pani, bo jutro są jej urodziny.
Najpierw policzyliśmy pieniądze. Liczył Ananiasz, który jest pierwszym
arytmetykiem. Byliśmy zadowoleni, bo Gotfryd przyniósł duży banknot - pięć tysięcy starych
franków, dał mu go jego tata; jego tata jest bardzo bogaty i daje mu wszystko, co Gotfryd
chce.
- Mamy pięć tysięcy dwieście siedem franków - powiedział nam Ananiasz. - Możemy
za to kupić piękny prezent.
Najgorsze, że nie wiedzieliśmy, co kupić.
- Trzeba dać pudełko cukierków i dużo bułeczek z czekoladą - powiedział Alcest, ten
gruby, co ciągle je.
Ale nie zgodziliśmy się, bo gdybyśmy kupili coś dobrego do jedzenia, chcielibyśmy
tego skosztować i dla pani nic by nie zostało.
- Mój tata kupił futro mojej mamie i mama była okropnie zadowolona - powiedział
Gotfryd.
Podobał nam się ten pomysł, ale Gotfryd powiedział, że chyba futro więcej kosztuje
niż pięć tysięcy dwieście siedem franków, bo jego mama była naprawdę bardzo a bardzo
zadowolona.
- A może kupimy książkę? - zaproponował Ananiasz.
Aleśmy się uśmiali! To ci wariat ten Ananiasz!
- Może pióro? - powiedział Euzebiusz, ale Kleofas obraził się. Kleofas jest ostatni w
klasie i powiedział, że będzie mu przykro, jak pani będzie mu stawiała złe stopnie piórem, za
które zapłacił.
- Zaraz koło mnie jest sklep - powiedział Rufus - gdzie sprzedają podarunki. Mają tam
fantastyczne rzeczy, na pewno znajdziemy to, czego nam potrzeba.
To był dobry pomysł i postanowiliśmy iść tam razem po szkole.
Kiedy byliśmy już przed sklepem, zaczęliśmy oglądać wystawę. Coś nadzwyczajnego!
Było tam bardzo dużo wspaniałych prezentów - różne figurki, szklane salaterki, karafki,
jakich się w domu nigdy nie używa, całe stosy widelców i noży, a nawet zegary.
Najpiękniejsze ze wszystkiego były figurki. Jedna przedstawiała pana w slipach, który
próbował zatrzymać spłoszone konie, druga to była pani, która strzelała z łuku. Łuk nie miał
cięciwy, ale to było tak dobrze zrobione, jakby ten łuk miał cięciwę. Ta figurka dobrze
39
wyglądała przy figurce lwa, który miał strzałę w grzbiecie i ciągnął za sobą tylne łapy. Były
też dwa tygrysy całe czarne, które szły wielkimi krokami, i harcerze, i pieski, i słonie, a na
środku sklepu jakiś pan, który patrzał na nas podejrzliwie.
Kiedy weszliśmy do sklepu, ten pan podszedł do nas, machając rękami.
- Proszę wyjść! - powiedział. - To nie jest miejsce do zabawy.
- Nie przyszliśmy się tu bawić - powiedział Alcest. - Przyszliśmy kupić prezent.
- Prezent dla pani nauczycielki - powiedziałem.
- Mamy pieniądze - powiedział Gotfryd.
I Ananiasz wyjął z kieszeni pięć tysięcy dwieście siedem franków, podsunął je temu
panu pod nos, a on powiedział:
- No dobrze, ale proszę niczego nie dotykać.
- A to ile kosztuje? - zapytał Kleofas biorąc z lady dwa konie.
- Uważaj! Zostaw to! Nie stłucz! - krzyknął pan; miał rację, że się bał, bo Kleofas jest
straszny niezgrabiasz i wszystko tłucze. Kleofas obraził się i odstawił figurkę na miejsce, a
pan zdążył jeszcze złapać słonia, którego Kleofas potrącił łokciem.
Wszędzieśmy zaglądali, a pan biegał po sklepie i krzyczał:
- Nie, nie, nie dotykajcie niczego! Na pewno coś stłuczecie!
Było mi żal tego pana. To musi być denerwujące pracować w sklepie, gdzie się
wszystko tłucze. Potem pan poprosił nas, żebyśmy stanęli wszyscy razem w środku sklepu,
żebyśmy założyli ręce do tyłu i żebyśmy mu powiedzieli, co chcielibyśmy kupić.
- Co można by dostać fajnego za pięć tysięcy dwieście siedem franków? - zapytał
Joachim.
Pan rozejrzał się, a potem wyjął z wystawy dwóch małych, pomalowanych na różne
kolory harcerzy; wyglądali zupełnie jak prawdziwi. Nigdy jeszcze nie widziałem nic tak
pięknego, nawet na kiermaszu, w strzelnicy.
- Możecie to mieć za pięć tysięcy franków - powiedział pan.
- To mniej, niż chcieliśmy wydać - powiedział Ananiasz.
- Ja wolę konie - powiedział Kleofas.
I chciał wziąć konie z lady, ale pan chwycił je przed nim i przytulił do siebie.
- A więc - powiedział pan - bierzecie harcerzy, tak czy nie?
Widać było, że jest zły nie na żarty, więc powiedzieliśmy, że tak. Ananiasz dał mu
pięć tysięcy franków i wyszliśmy z tymi harcerzami.
Na ulicy zaczęliśmy się zastanawiać, u kogo przechować prezent, żeby go jutro dać
naszej pani.
40
- Ja to schowam - powiedział Gotfryd. - Ja dałem najwięcej pieniędzy.
- Ja jestem najlepszy w klasie - powiedział Ananiasz - więc ja dam pani prezent.
- Pieszczoszek! - powiedział Rufus.
Ananiasz zaczął płakać i mówić, że jest bardzo nieszczęśliwy, ale nie tarzał się po
ziemi, jak to zawsze robi, bo miał w rękach harcerzy i nie chciał ich stłuc. Podczas gdy Rufus,
Euzebiusz, Gotfryd i Joachim się bili. przyszło mi do głowy, żeby zagrać w orła i reszkę o to,
kto ma dać prezent. To zabrało trochę czasu, dwie monety wpadły do kanału, a potem wygrał
Kleofas. Głupio to wyszło, i baliśmy się, że pani nie zdąży dostać prezentu przez Kleofasa,
który wszystko tłucze. Ale daliśmy mu harcerzy, a Euzebiusz powiedział, że jeśli ich stłucze,
to oberwie po nosie. Kleofas powiedział, że będzie uważał, i poszedł do domu z prezentem -
szedł bardzo ostrożnie i z przejęcia aż język wysuwał. Za dwieście siedem franków, które
pozostały, kupiliśmy masę bułeczek nadziewanych czekoladą i nie mogliśmy jeść obiadu, a
nasze mamy i nasi tatusiowie myśleli, że jesteśmy chorzy.
Nazajutrz przyszliśmy bardzo niespokojni do szkoły, ale ucieszyliśmy się, kiedyśmy
zobaczyli Kleofasa z harcerzami w objęciach.
- Wcale nie spałem tej nocy - powiedział nam. - Bałem się, żeby figurki nie spadły ze
stolika.
Na lekcji patrzyłem na Kleofasa, który pilnował prezentu. Trzymał go pod ławką.
Byłem okropnie zazdrosny, bo wiedziałem, że kiedy Kleofas da pani prezent, pani będzie
bardzo zadowolona i pocałuje go, a Kleofas będzie cały czerwony, bo nasza pani, kiedy jest
zadowolona, robi się bardzo ładna, prawie taka ładna, jak moja mama.
- Co ty tam chowasz pod ławką, Kleofas? - zapytała pani. A potem, podeszła do ławki
Kleofasa, bardzo zła.
- Proszę mi to dać - powiedziała; Kleofas podał jej prezent, pani spojrzała na figurki i
powiedziała: - Zabroniłam wam przynosić takie szkaradzieństwa do szkoły! Zatrzymam to do
końca lekcji, a ty będziesz ukarany.
A potem kiedyśmy chcieli, żeby pan ze sklepu odkupił od nas harcerzy, nic z tego nie
wyszło, bo przed sklepem Kleofas pośliznął się i figurki się stłukły.
41
RĘKA KLEOFASA
Kleofas nastąpił w domu na swoją małą, czerwoną ciężarówkę, upadł i złamał rękę.
Bardzośmy się tym zmartwili, bo Kleofas to przecież nasz kolega, a także dlatego, że ja
znałem tę małą, czerwoną ciężarówkę: była fajna, miała latarnie, które się zapalały, a pewnie
teraz, kiedy Kleofas na nią nastąpił, nie będzie już jej można naprawić.
Chcieliśmy go odwiedzić, ale jego mama nas nie wpuściła. Powiedzieliśmy jej, że
jesteśmy z jednej klasy i że znamy się dobrze z Kleofasem, ale mama powiedziała, że Kleofas
musi mieć spokój i że ona też nas dobrze zna.
Byliśmy więc okropnie zadowoleni, kiedyśmy zobaczyli dziś w klasie Kleofasa. Rękę
miał na jakimś ręczniku, który owijał mu także szyję, zupełnie jak na filmach, kiedy piękny
młodzieniec jest ranny, bo na filmach piękny młodzieniec jest zawsze ranny w rękę albo w
ramię i aktorzy, którzy grają pięknego młodzieńca w filmach, powinni o tym wiedzieć i
uważać. Ponieważ lekcja trwała już pół godziny, Kleofas podszedł do pani, żeby się
usprawiedliwić, ale pani, zamiast go skrzyczeć, powiedziała:
- Cieszę się bardzo, moje dziecko, że cię znowu widzę. Zuch z ciebie, że przychodzisz
do szkoły z ręką w gipsie. Mam nadzieję, że cię już nie boli.
Kleofas otworzył szeroko oczy - ponieważ jest ostatnim uczniem w klasie, nie jest
przyzwyczajony, żeby pani tak do niego mówiła, szczególnie wtedy, kiedy się spóźnia.
Kleofas stał z otwartymi ustami, a pani jeszcze powiedziała:
- Idź na swoje miejsce, malutki.
Kiedy Kleofas usiadł na ławce, zasypaliśmy go pytaniami: czy go boli i co to jest to
twarde, co ma na ręce, i powiedzieliśmy, że jesteśmy okropnie zadowoleni, że go widzimy.
Ale pani zaczęła krzyczeć, żebyśmy zostawili naszego kolegę w spokoju i że nie życzy sobie,
żebyśmy przez jego rękę przestali uważać.
- Cóż to? - zapytał Gotfryd. - Już nawet słowa nie można powiedzieć do kolegi?
I pani kazała mu stać w kącie. Kleofas zacz chichotać.
- Teraz będzie dyktando - powiedziała pani.
Wyjęliśmy zeszyty i Kleofas próbował także wyjąć z teczki swój zeszyt jedną ręką.
- Pomogę ci - powiedział Joachim.
- Nikt cię o to nie prosi - odpowiedział Kleofas.
Pani spojrzała na Kleofasa i powiedziała:
- Ty oczywiście nie, moje dziecko, nie męcz się.
42
Kleofas przestał grzebać w teczce i zrobił smutną minę, jakby się martwił, że nie pisze
dyktanda. Dyktando było straszne, z takimi słowami, jak „huśtawka”, w którym wszyscy
zrobili błędy, i „ichtiozaurus”; jedyny, który dobrze napisał, to był Ananiasz, pierwszy uczeń i
pieszczoszek naszej pani. Przy każdym trudnym słowie patrzyłem na Kleofasa, a on chichotał.
A potem zadzwoniono na pauzę. Pierwszy podniósł się Kleofas.
- Ty może nie schodź na podwórze - powiedziała pani.
Kleofas zrobił taką minę, jak przedtem, tylko o wiele smutniejszą.
- Doktor mówi, że powinienem wychodzić na powietrze - powiedział Kleofas - bo
może mi się okropnie pogorszyć.
Więc pani powiedziała, że dobrze, ale żeby uważał. I kazała mu wyjść przed innymi,
żebyśmy go nie potrącili na schodach. Pani miała do nas całe kazanie, nim nam pozwoliła
zejść na podwórze: powiedziała, że powinniśmy być ostrożni i unikać brutalnych zabaw, a
także, że powinniśmy uważać na Kleofasa, żeby sobie nie zrobił krzywdy. Przez te uwagi
straciliśmy okropnie dużo minut z pauzy; kiedy w końcu zeszliśmy na podwórze,
poszukaliśmy Kleofasa. Skakał właśnie przez plecy kolegów z innej klasy. Tamci są wszyscy
strasznie głupi i my ich nie lubimy. Otoczyliśmy Kleofasa i zasypaliśmy go pytaniami, a on
miał okropnie dumną minę. Spytaliśmy go, czy czerwona ciężarówka się popsuła. Powiedział,
że tak, ale że kiedy był chory, dostał dużo prezentów na pociechę: żaglówkę, warcaby, dwa
samochody, pociąg i stosy książek, które chce zamienić na inne zabawki. A potem
powiedział, że wszyscy byli dla niego okropnie mili: doktor przynosił mu za każdym razem
cukierki, tata i mama postawili w jego pokoju telewizor i dawali mu mnóstwo dobrych rzeczy
do jedzenia. Kiedy mówi się o jedzeniu, Alcest - ten, co to ciągle je - robi się zaraz głodny.
Alcest wyjął z kieszeni duży kawał czekolady i zaczął się opychać.
- Dasz mi ugryźć? - zapytał Kleofas.
- Nie - odpowiedział Alcest.
- A moja ręka?... - zapytał Kleofas.
- Wypchaj się - odpowiedział Alcest.
To się nie podobało Kleofasowi. Zaczął krzyczeć, że się wykorzystuje to, że ma
złamaną rękę, i że nie traktowano by go tak, gdyby mógł się bić jak wszyscy. Kleofas tak
krzyczał, że przybiegł nasz wychowawca.
- Co się tu dzieje? - zapytał.
- On korzysta z tego, że ja mam złamaną rękę - powiedział Kleofas pokazując palcem
na Alcesta.
43
Alcest był okropnie niezadowolony; próbował odpowiedzieć, ale miał usta zapchane
czekoladą i nie można było zrozumieć, co mówi.
- Czy ty się nie wstydzisz - powiedział wychowawca do Alcesta - wykorzystywać
kolegę upośledzonego fizycznie? Marsz do kąta!
- Dobrze mu tak! - powiedział Kleofas.
- To tak? - powiedział Alcest, który wreszcie przełknął czekoladę. - Jeśli on się
wygłupiał i złamał sobie rękę, to ja muszę mu dawać jeść?
- To prawda - powiedział Gotfryd. - Każdy, kto się do niego odzywa, musi później
stać w kącie; mamy już dosyć tej jego ręki!
Pan wychowawca popatrzył na nas bardzo smutnymi oczami, a potem zaczął do nas
mówić łagodnym głosem, tak łagodnym, jak mój tata, kiedy tłumaczy mamie, że musi iść na
zebranie kolegów z pułku.
- Nie macie wcale serca - powiedział. - Wiem, że jesteście jeszcze bardzo młodzi, ale
wasze zachowanie szalenie mnie martwi. - Pan wychowawca zatrzymał się na chwilę, a
potem krzyknął: - Do kąta! Wszyscy!
Musieliśmy wszyscy iść do kąta, nawet Ananiasz; Ananiaszowi przytrafiło się to po
raz pierwszy i nie wiedział, co ma robić, więc pokazaliśmy mu. Staliśmy wszyscy, oczywiście
oprócz Kleofasa. Pan wychowawca pogłaskał go po głowie, zapytał, czy boli go ręka, i
Kleofas powiedział, że owszem, że dosyć go boli. A potem pan wychowawca musiał się zająć
jednym dużym chłopakiem, który złapał małego i walił nim drugiego dryblasa. Kleofas
popatrzył na nas, zachichotał i poszedł znowu bawić się w „skakanego”. Ja nie byłem
zadowolony; jak wróciłem do domu, tata, który już był, zapytał, co mi jest. Wtedy
krzyknąłem:
- To niesprawiedliwie! Dlaczego ja nie mogę nigdy złamać ręki!
Tata spojrzał na mnie okrągłymi oczami, a ja poszedłem do mojego pokoju bardzo
nadąsany.
44
TESTY
Dzisiaj rano nie idziemy do szkoły, ale co z tego? Musimy iść do ambulatorium na
badania, żeby się dowiedzieć, czy nie jesteśmy chorzy albo nienormalni. W klasie dano
każdemu z nas papierek, który mieliśmy zanieść naszym mamom i tatom i wytłumaczyć im,
że mamy iść do ambulatorium ze świadectwem szczepienia, z mamami i z dzienniczkami
szkolnymi. Pani powiedziała, że dadzą nam „test”. „Test” to jest, jak każą wam rysować
różne rzeczy, żeby zobaczyć, czy nie jesteście głupi.
Gdy przyszedłem z mamą do ambulatorium, Rufus, Gotfryd, Euzebiusz i Alcest już
tam byli i wcale nie było im do śmiechu. Muszę powiedzieć, że zawsze bałem się gabinetów
lekarskich. Wszystko jest tam białe i pachnie lekarstwami. Koledzy byli ze swoimi mamami,
tylko Gotfryd, który ma bardzo bogatego tatę, przyszedł z Albertem, szoferem swojego taty.
Potem nadeszli Kleofas, Maksencjusz, Joachim i Ananiasz. Ananiasz płakał strasznie głośno.
Bardzo miła pani, ubrana na biało, zawołała mamy i wzięła od nich świadectwa szczepienia i
powiedziała, że doktor zaraz do nas przyjdzie i żeby się nie niecierpliwić. Myśmy się wcale a
wcale nie niecierpliwili. Mamy zaczęły rozmawiać między sobą i głaskać nas po głowach, i
mówić, że jesteśmy okropnie mili. A szofer Gotfryda poszedł czyścić swój wielki, czarny
samochód.
- Mój mały - mówiła mama Rufusa - jest bardzo nerwowy. Muszę się z nim porządnie
namęczyć, żeby go namówić do jedzenia.
- Mój przeciwnie - mówiła mama Alcesta. - Denerwuje się, kiedy nie je.
- Ja uważam - mówiła mama Kleofasa - że za dużo każą im pracować w szkole. To
szaleństwo. Mój nie może nadążyć. Za moich czasów...
- Och, rzeczywiście? - powiedziała mama Ananiasza. - Mój, droga pani, nie ma
żadnych trudności; to, naturalnie, zależy od dziecka... Ananiasz, jeżeli nie przestaniesz
płakać, dostaniesz klapsa przy wszystkich!
- Może nie ma trudności, droga pani - odpowiedziała mama Kleofasa - ale biedny
malec nie jest, zdaje się, zbyt zrównoważony. Czyż nie?
Mamie Ananiasza nie spodobało się to, co mówiła mama Kleofasa, ale nie zdążyła
odpowiedzieć, weszła pani ubrana na biało i powiedziała, że zaraz się zacznie i żeby nas
rozebrać.
Ananiaszowi zrobiło się niedobrze. Mama Ananiasza zaczęła krzyczeć, mama
Kleofasa się śmiała i przyszedł doktor.
45
- Co się tu dzieje ? - spytał doktor. - To coś okropnego te poranne badania niższych
klas. Spokój, dzieci, albo powiem nauczycielom, żeby was ukarali. Rozbierajcie się. Prędko!
Rozebraliśmy się: bardzo to śmiesznie wyglądało, gdy tak staliśmy wszyscy goli.
Każda mama patrzyła na synów innych mam i wszystkie miały taką minę, jak moja mama,
kiedy chce kupić rybę i mówi kupcowi, że ryba jest nieświeża.
- A teraz, dzieci - powiedziała pani ubrana na biało - przejdźcie do drugiego pokoju.
Pan doktor was zbada.
- Ja nie pójdę bez mamy! - krzyknął Ananiasz, który byłby zupełnie goły, gdyby nie
okulary na nosie.
- Dobrze - powiedziała pani ubrana na biało. - Może pani z nim wejść, ale proszę go
uspokoić.
- O, przepraszam - powiedziała mama Kleofasa. - Jeżeli ta pani może wejść ze swoim
synkiem, to nie widzę powodu, żebym ja nie mogła wejść z moim.
- A ja chcę z Albertem! - krzyknął Gotfryd.
- Jesteś stuknięty - powiedział Euzebiusz.
- Powtórz tylko - powiedział Gotfryd, a Euzebiusz dał mu pięścią w nos.
- Albert! - krzyknął Gotfryd i Albert wbiegł jednocześnie z doktorem.
- To nie do wiary! - powiedział doktor. - Nie ma jeszcze pięciu minut, jak jeden się
rozchorował, a teraz znów drugiemu leci krew z nosa. To nie przychodnia, to pole bitwy!
- Ja - powiedział Albert - jestem odpowiedzialny za to dziecko tak samo jak za wóz.
Chciałbym jedno i drugie oddać memu panu bez zadrapań. Zrozumiano?
Doktor popatrzył na Alberta, otworzył usta, zamknął je i kazał nam wejść do gabinetu
i mamie Ananiasza też.
Najpierw było ważenie.
- Ty pierwszy - powiedział doktor i pokazał palcem na Alcesta, który poprosił, żeby
mu pozwolono dokończyć bułeczki z czekoladą, bo nie ma kieszeni, więc gdzie ją włoży?
Doktor westchnął głęboko i kazał mi wejść na wagę, a potem obrugał Joachima, który
przyciskał wagę nogą, żebym był cięższy.
Ananiasz nie chciał się ważyć, wiec jego mama przyrzekła, że mu kupi masę zabawek,
i Ananiasz stanął trzęsąc się okropnie, a kiedy było już po wszystkim, rzucił się z płaczem na
szyję swojej mamy. Rufus i Kleofas chcieli ważyć się razem dla kawału, a kiedy doktor był
zajęty, bo właśnie ich rugał, Gotfryd kopnął Euzebiusza, żeby zemścić się za tę fangę w nos.
Doktor rozzłościł się, powiedział, że ma tego dość i jeżeli będziemy dalej się wygłupiać,
46
wyrzuci nas wszystkich, i że powinien był słuchać swego ojca. który mu radził, żeby został
adwokatem.
Potem doktor kazał nam pokazać jeżyki, słuchał przez aparat, jak oddychamy, kazał
nam kaszleć i obrugał Alcesta z powodu okruszyn.
Następnie doktor kazał nam usiąść przy stole, rozdał papier i ołówki i powiedział:
- Moje dzieci, rysujcie to, co wam przyjdzie do głowy, ale uprzedzam: pierwszy,
któremu się zachce małpich figli, zarobi takiego klapsa, że długo popamięta.
- Niech pan tylko spróbuje! Zaraz zawołam Alberta! - krzyknął Gotfryd.
- Rysuj! - ryknął doktor.
Zabraliśmy się do roboty. Ja narysowałem czekoladowe ciastko, Alcest potrawkę:
fasolkę z mięsem. Powiedział mi, co to jest, bo nie od razu można było poznać. Ananiasz
narysował mapę Francji z departamentami i ważniejszymi miastami, Euzebiusz i Maksencjusz
narysowali kowboja na koniu, Gotfryd narysował zamek, dużo samochodów naokoło i
napisał: „Mój dom”. Kleofas nie narysował nic, bo nie był uprzedzony i nic nie przygotował,
a Rufus narysował Ananiasza zupełnie gołego i napisał: „Ananiasz - pieszczoszek naszej
pani”. Ananiasz to zobaczył i zaczął płakać, a Euzebiusz zawołał:
- Proszę pana, Maksencjusz przerysował ode mnie!
To było bardzo fajne, rozmawialiśmy, żartowali, Ananiasz płakał, Euzebiusz i
Maksencjusz bili się, a potem weszły mamy z Albertem.
Kiedyśmy wychodzili, doktor siedział przy końcu stołu, nic nie mówił, tylko głośno
wzdychał. Pani ubrana na biało podawała mu wodę i proszki, a doktor rysował rewolwery.
On jest na pewno nienormalny, ten doktor!
47
ROZDANIE NAGRÓD
Dyrektor powiedział, że jest bardzo wzruszony, że go opuszczamy, i że jest pewny, że
podzielamy jego wzruszenie, i że nam życzy przyjemnych wakacji, bo początek roku
szkolnego to nie pora na żarty, że trzeba będzie wziąć się na serio do pracy, i rozdanie nagród
zakończyło się. To było fajne, to rozdanie nagród. Przyszliśmy rano do szkoły z naszymi
tatusiami i mamusiami, które nas ubrały jak pajaców. Mieliśmy niebieskie ubrania i białe
koszule z materiału, który błyszczy jak czerwono-zielony krawat taty, który mama kupiła
tacie i którego tata nie nosi, żeby go nie pobrudzić. Ananiasz - to wariat, ten Ananiasz - miał
białe rękawiczki i to nas wszystkich rozśmieszyło, wszystkich oprócz Rufusa, który nam
powiedział, że jego tata, który jest policjantem, często nosi białe rękawiczki i że w tym nie ma
nic śmiesznego. Mieliśmy także przylizane brylantyną włosy - mnie zawsze sterczy kogucik -
no i czyste uszy i obcięte paznokcie. Wyglądaliśmy fantastycznie.
I ja, i reszta chłopaków czekaliśmy z niecierpliwością na to rozdanie nagród. Ale nie z
powodu nagród -jeżeli o nie chodzi, byliśmy raczej spokojni. Czekaliśmy dlatego, że po
rozdaniu nagród nie idzie się już do szkoły i są wakacje. Już od dawna pytałem w domu tatę,
kiedy będą te wakacje i czy muszę być w szkole do ostatniego dnia, bo kilku kolegów już
wyjechało, i że to niesprawiedliwie, i że i tak już się nic nie robi na lekcjach, i że ja jestem
zmęczony, i płakałem, a tata mówił, żebym był cicho i że można ze mną zwariować.
Nagrody były dla wszystkich. Ananiasz, który jest pierwszym uczniem i
pieszczoszkiem naszej pani, dostał nagrodę z arytmetyki, nagrodę z historii, nagrodę z
geografii, nagrodę z gramatyki, nagrodę z ortografii, nagrodę z fizyki, i nagrodę za
zachowanie. To wariat, ten Ananiasz. Euzebiusz, który jest bardzo silny i lubi dawać kolegom
fangi w nos, dostał nagrodę z gimnastyki. Alcest - taki gruby, co ciągle je - dostał nagrodę z
pilności, to znaczy, że nigdy nie opuszcza lekcji. Alcest zasługuje na nagrodę, bo jego mama
nie lubi, jak on siedzi w kuchni, a Alcest, jeśli nie może siedzieć w kuchni, to już woli przyjść
do szkoły. Gotfryd, ten, który ma bardzo bogatego tatę, który mu kupuje wszystko, co
Gotfryd chce, dostał nagrodę za schludny wygląd, bo on jest zawsze bardzo porządnie ubrany.
Czasami przychodził do klasy ubrany jak kowboj, jak Marsjanin albo jak muszkieter i był
naprawdę fajny. Rufus otrzymał nagrodę z rysunków, bo dostał wielkie pudełko kredek na
urodziny. Kleofas, który jest ostatni w klasie, dostał nagrodę za koleżeństwo, a ja dostałem
nagrodę za elokwencję. Tata był bardzo zadowolony, ale później się trochę rozczarował, bo
48
pani powiedziała mu, że w mojej elokwencji nagrodzono nie tyle jakość, ile ilość. Muszę
zapytać tatę, co to znaczy.
Pani też dostała nagrody. Od każdego z nas dostała podarunek, który kupili dla niej
nasi tatusiowie i nasze mamusie. Nasza pani dostała czternaście piór i osiem puderniczek.
Była okropnie zadowolona, powiedziała, że nigdy tyle nie dostała w poprzednich latach. A
potem pani nas ucałowała, powiedziała, żebyśmy pilnie odrabiali zadania wakacyjne,
żebyśmy byli grzeczni, słuchali naszych tatusiów i mamuś, żebyśmy dobrze wypoczęli,
żebyśmy przysłali jej widokówki, i poszła sobie. Wyszliśmy wszyscy razem ze szkoły i na
ulicy tatusiowie i mamusie zaczęli ze sobą rozmawiać. Mówili dużo takich rzeczy, jak:
„Państwa synek pilnie się uczył”, „Mój długo chorował”, a także: „Nasz mały jest leniwy, a
szkoda, bo jest bardzo zdolny”, a potem: „Kiedy ja byłem w wieku tego małego kretyna,
byłem zawsze pierwszy, ale teraz dzieci nie interesują się już nauką. Wszystko przez tę
telewizję”.
A potem nas głaskali, klepali po głowach i wycierali ręce, bo mieliśmy brylantynę na
włosach.
Wszyscy patrzyli na Ananiasza, który trzymał w rękach stos książek i miał wieniec
laurowy na głowie. Dyrektor prosił go zresztą, żeby go zdjął na noc, a to na pewno dlatego, że
liście laurowe będą potrzebne na przyszły rok, więc lepiej ich nie pognieść; to tak, jak kiedy
mama mnie prosi, żebym nie deptał po begoniach. Tata Gotfryda częstował grubymi
cygarami innych tatusiów, a oni chowali je na później, a mamy śmiały się bardzo,
opowiadając o tym, cośmy wyprawiali w ciągu roku, i to nas zdziwiło, bo kiedyśmy to robili,
mamy wcale a wcale się nie śmiały, Rozmawialiśmy z chłopakami o tym, co będziemy
wyrabiać w czasie wakacji, ale przestaliśmy mówić, kiedy Kleofas powiedział, że on będzie
ratował tonących, jak to robił w zeszłym roku. Powiedziałem mu, że jest kłamczuchem, że
widziałem na basenie, że nie umie pływać, i że to musi być trudno ratować kogoś, kiedy się
umie tylko „robić deskę”. Wtedy Kleofas uderzył mnie po głowie książką, którą dostał za
koleżeństwo. To rozśmieszyło Rufusa, więc walnąłem go, a on zaczął płakać i kopnął
Euzebiusza. Zaczęliśmy się tarmosić i byłoby fajnie, ale przybiegli tatusiowie i mamusie,
wyciągali nas za ręce z kłębowiska i mówili, że jesteśmy niepoprawni i że to wstyd.
A potem tatusiowie i mamusie zabrali każdy swojego chłopaka i wszyscy się rozeszli.
Po drodze do domu myślałem sobie, że to fajnie, że szkoła się skończyła, że nie będzie
lekcji ani ćwiczeń, ani kar, ani zabawy na pauzach i że teraz nie będę widział kolegów przez
tyle miesięcy, i że nie będziemy się razem wygłupiać, i że będę się czuł okropnie sam.
49
- Cóż to, Mikołaju - powiedział tata - nic nie mówisz? Przecież nareszcie zaczęły się te
twoje wymarzone wakacje!
Wtedy zacząłem płakać i tata powiedział, że ze mną można zwariować.
50
